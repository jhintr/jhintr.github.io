---
title: "喪服第十一"
subtitle: "子夏傳"
date: 2024-03-07T18:10:57+08:00
lastmod: 2024-03-07
draft: false
brewing: true
weight: 11
js:
    - /js/toc.js
    - /js/hashtag.js
    - /js/commentary.js
---

{{<subtitle>}}子夏傳{{</subtitle>}}

### 斬衰 {#11.1}

**喪服。斬衰裳，苴絰、杖、絞帶，冠繩纓，菅屨者。**<small>者者，明為下出也。凡服，上曰衰，下曰裳。麻在首在要皆曰絰，絰之言實也，明孝子有忠實之心，故為制此服焉。首絰象緇布冠之缺項，要絰象大帶。又有絞帶，象革帶，齊衰以下用布。</small>

傳曰：斬者何？不緝也。苴絰者，麻之有蕡者也。苴絰大搹，左本在下，去五分一以為帶。齊衰之絰，斬衰之帶也，去五分一以為帶。大功之絰，齊衰之帶也，去五分一以為帶。小功之絰，大功之帶也，去五分一以為帶。緦麻之絰，小功之帶也，去五分一以為帶。<small>盈手曰搹，搹，扼也，中人之扼圍九寸。以五分一為殺者，象五服之數也。</small>苴杖，竹也，削杖，桐也，杖各齊其心，皆下本。杖者何？爵也。無爵而杖者何？擔主也。非主而杖者何？輔病也。童子何以不杖？不能病也。婦人何以不杖？亦不能病也。<small>爵，謂天子諸侯卿大夫士也。無爵，謂庶人也。擔，猶假也，無爵者假之以杖，尊其為主也。非主，謂眾子也。</small>絞帶者，繩帶也。

冠繩纓，條屬，右縫，冠六升，外畢，鍛而勿灰，衰三升。<small>屬，猶著也，通屈一條繩為武，垂下為纓，著之冠也。布八十縷為升。升字當為登，登，成也，今之禮皆以登為升，俗誤已行久矣。雜記曰「喪冠條屬，以別吉凶，三年之練冠亦條屬，右縫，小功以下左縫」。外畢者，冠前後屈而出縫於武也。</small>菅屨者，菅菲也，外納。

居倚廬，寢苫枕塊，哭晝夜無時，歠粥，朝一溢米，夕一溢米，寢不說絰帶。既虞，翦屏柱楣，寢有席，食䟽食，水飲，朝一哭夕一哭而已。既練，舍外寢，始食菜果，飯素食，哭無時。<small>二十兩曰溢，為米一升二十四分升之一。楣謂之梁，柱楣，所謂梁闇。䟽，猶麤也。舍外寢，於中門之外，屋下壘墼為之，不塗墍，所謂堊室也。素，猶故也，謂復平生時食也。斬衰不書受月者，天子諸侯卿大夫士，虞卒哭異數。</small>

**父。**

傳曰：為父何以斬衰也？父至尊也。

**諸侯為天子。**

傳曰：天子至尊也。

**君。**

傳曰：君至尊也。<small>天子諸侯及卿大夫有地者皆曰君。</small>

**父為長子。**<small>不言適子，通上下也。亦言立適以長。</small>

傳曰：何以三年也？正體於上，又乃將所傳重也。庶子不得為長子三年，不繼祖也。<small>此言為父後者，然後為長子三年，重其當先祖之正體，又以其將代己為宗廟主也。庶子者，為父後者之弟也，言庶者，遠別之也。小記曰「不繼祖與禰」，此但言祖不言禰，容祖禰共廟。</small>

**為人後者。**

傳曰：何以三年也？受重者必以尊服服之。何如而可為之後？同宗則可為之後。何如而可以為人後？支子可也。為所後者之祖父母妻、妻之父母昆弟昆弟之子，若子。<small>若子者，為所為後之親，如親子。</small>

**妻為夫。**

傳曰：夫至尊也。

**妾為君。**

傳曰：君至尊也。<small>妾謂夫為君者，不得體之，加尊之也，雖士亦然。</small>

**女子子在室為父。**<small>女子子者，子女也，別於男子也。言在室者，關[^1]已許嫁。</small>

[^1]: 關：原作謂，據校勘記改。

**布緫，箭笄，髽，衰，三年。**<small>此妻、妾、女子子喪服之異於男子者。緫，束髮，謂之緫者，既束其本，又緫其末。箭笄，篠竹[^2]也。髽，露紒也，猶男子之括髮，斬衰括髮以麻，則髽亦用麻，以麻者，自項而前，交於額上，卻繞紒，如著幓[^3]頭焉，小記曰「男子冠而婦人笄，男子免而婦人髽」。凡服，上曰衰，下曰裳，此但言衰不言裳，婦人不殊裳，衰如男子衰，下如深衣，深衣則衰無帶，下又無衽。</small>

[^2]: 竹：釋文無竹字。
[^3]: 幓：段氏曰當作幧。

傳曰：緫六升，長六寸。箭笄長尺，吉笄尺二寸。<small>緫六升者，首飾象冠數。長六寸，謂出紒後所垂為飾也。</small>

**子嫁，反在父之室，為父三年。**<small>謂遭喪後而出者，始服齊衰期，出而虞，則受以三年之喪受，既虞而出，則小祥亦如之，既除喪而出，則已。凡女行於大夫以上曰嫁，行於士庶人曰適人。</small>

**公士大夫之眾臣，為其君布帶繩屨。**<small>士，卿士也。公卿大夫厭於天子諸侯，故降其眾臣布帶繩屨。貴臣得伸，不奪其正。</small>

傳曰：公卿大夫室老士，貴臣，其餘皆眾臣也。君，謂有地者也。眾臣杖，不以即位。近臣，君服斯服矣。繩屨者，繩菲也。<small>室老，家相也。士，邑宰也。近臣，閽寺之屬。君，嗣君也。斯，此也。近臣從君喪服，無所降也。繩菲，今時不借也。</small>

### 齊衰 {#11.2}

#### 三年 {#11.2.1}

**䟽衰裳齊，牡麻絰，冠布纓，削杖，布帶，䟽屨，三年者。**<small>䟽，猶麤也。</small>

傳曰：齊者何？緝也。牡麻者，枲麻也，牡麻絰右本在上。冠者沽功也。䟽屨者，藨蒯之菲也。<small>沽，猶麤也，冠尊加其麤，麤功，大功也。齊衰不書受月者，亦天子諸侯卿大夫士虞卒哭異數。</small>

**父卒，則為母。**<small>尊得伸也。</small>

**繼母如母。**

傳曰：繼母何以如母？繼母之配父，與因母同，故孝子不敢殊也。<small>因，猶親也。</small>

**慈母如母。**

傳曰：慈母者何也？

傳曰：妾之無子者，妾子之無母者，父命妾曰「女以為子」，命子曰「女以為母」，若是，則生養之，終其身如母，死則喪之三年如母，貴父之命也。<small>此主謂大夫士之妾，妾子之無母，父命為母子者。其使養之，不命為母子，則亦服庶母慈己之服可也。大夫之妾子，父在，為母大功，則士之妾子為母期矣，父卒，則皆得伸也。</small>

**母為長子。**

傳曰：何以三年也？父之所不降，母亦不敢降也。<small>不敢降者，不敢以己尊降祖禰之正體。</small>

#### 期 {#11.2.2}

**䟽衰裳齊，牡麻絰，冠布纓，削杖，布帶，䟽屨，期者。**

傳曰：問者曰，何冠也？曰齊衰大功，冠其受也，緦麻小功，冠其衰也，帶緣各視其冠。<small>問之者，見斬衰有二，其冠同，今齊衰有四章，不知其冠之異同爾。緣，如深衣之緣。今文無冠布纓。</small>

**父在，為母。**

傳曰：何以期也？屈也。至尊在，不敢伸其私尊也。父必三年然後娶，達子之志也。

**妻。**

傳曰：為妻何以期也？妻至親也。<small>適子，父在則為妻不杖，以父為之主也。服問曰「君所主，夫人妻、大子、適婦」。父在，子為妻以杖即位，謂庶子。</small>

**出妻之子為母。**<small>出，猶去也。</small>

傳曰：出妻之子為母期，則為外祖父母無服。

傳曰：絕族無施服，親者屬，出妻之子為父後者，則為出母無服。<small>在旁而及曰施。親者屬，母子至親，無絕道。</small>

傳曰：與尊者為一體，不敢服其私親也。

**父卒，繼母嫁，從為之服，報。**

傳曰：何以期也？貴終也。<small>甞為母子，貴終其恩。</small>

#### 不杖期 {#11.2.3}

**不杖，麻屨者。**<small>此亦齊衰，言其異於上。</small>

**祖父母。**

傳曰：何以期也？至尊也。

**世父母，叔父母。**

傳曰：世父叔父何以期也？與尊者一體也。然則昆弟之子何以亦期也？旁尊也，不足以加尊焉，故報之也。父子一體也，夫妻一體也，昆弟一體也，故父子首足也，夫妻牉合也，昆弟四體也，故昆弟之義無分，然而有分者，則辟子之私也，子不私其父，則不成為子，故有東宮、有西宮、有南宮、有北宮，異居而同財，有餘則歸之宗，不足則資之宗。世母叔母何以亦期也？以名服也。<small>宗者，世父為小宗典宗事者。資，取也。為姑姊妹在室亦如之。</small>

**大夫之適子為妻。**

傳曰：何以期也？父之所不降，子亦不敢降也。何以不杖也？父在，則為妻不杖。<small>大夫不以尊降適婦者，重適也。凡不降者，謂如其親服服之。降有四品，君大夫以尊降，公子大夫之子以厭降，公之昆弟以旁尊降，為人後者女子子嫁者以出降。</small>

**昆弟**<small>昆，兄也。為姊妹在室亦如之。</small>**為眾子、**<small>眾子者，長子之弟及妾子，女子子在室亦如之。士謂之眾子，未能遠別也，大夫則謂之庶子，降之為大功，天子國君不服之，內則曰「冢子未食而見，必執其右手，適子庶子已食而見，必循其首」。</small>**昆弟之子。**

傳曰：何以期也？報之也。<small>檀弓曰「喪服，兄弟之子猶子也」，蓋引而進之。</small>

**大夫之庶子為適昆弟。**<small>兩言之者，適子或為兄，或為弟。</small>

傳曰：何以期也？父之所不降，子亦不敢降也。<small>大夫雖尊，不敢降其適，重之也。適子為庶昆弟，庶昆弟相為，亦如大夫為之。</small>

**適孫。**

傳曰：何以期也？不敢降其適也。有適子者無適孫，孫婦亦如之。<small>周之道，適子死則立適孫，是適孫將上為祖後者也。長子在，則皆為庶孫耳。孫婦亦如之，適婦在，亦為庶孫之婦。凡父於將為後者，非長子，皆期也。</small>

**為人後者，為其父母，報。**

傳曰：何以期也？不貳斬也。何以不貳斬也？持重於大宗者，降其小宗也。為人後者孰後？後大宗也。曷為後大宗？大宗者，尊之統也。禽獸知母而不知父，野人曰父母何算焉，都邑之士則知尊禰矣，大夫及學士則知尊祖矣，諸侯及其大祖，天子及其始祖之所自出，尊者尊統上，卑者尊統下，大宗者，尊之統也，大宗者，收族者也，不可以絕，故族人以支子後大宗也，適子不得後大宗。<small>都邑之士則知尊禰，近政化也。大祖，始封之君。始祖者，感神靈而生，若稷契也。自，由也，及始祖之所由出，謂祭天也。上，猶遠也。下，猶近也。收族者，謂別親䟽、序昭穆，大傳曰「繫[^4]之以姓而弗別，綴之以食而弗殊，雖百世昬姻不通者，周道然也」。</small>

[^4]: 繫：原作繼，據嚴本校勘記改。

**女子子適人者，為其父母、昆弟之為父後者。**

傳曰：為父何以期也？婦人不貳斬也。婦人不貳斬者何也？婦人有三從之義，無專用之道，故未嫁從父，既嫁從夫，夫死從子，故父者子之天也，夫者妻之天也，婦人不貳斬者，猶曰不貳天也，婦人不能貳尊也。

為昆弟之為父後者何以亦期也？婦人雖在外，必有歸宗，曰小宗，故服期也。<small>從者，從其教令。歸宗者，父雖卒，猶自歸宗，其為父後持重者，不自絕於其族類也。曰小宗者，言是乃小宗也，小宗明非一也，小宗有四，丈夫婦人之為小宗，各如其親之服，辟大宗。</small>

**繼父同居者。**

傳曰：何以期也？

傳曰：夫死，妻稺子幼，子無大功之親，與之適人，而所適者亦無大功之親，所適者以其貨財為之築宮廟，歲時使之祀焉，妻不敢與焉，若是則繼父之道也。同居，則服齊衰期，異居，則服齊衰三月，必甞同居，然後為異居，未甞同居則不為異居。<small>妻稺，謂年未滿五十。子幼，謂年十五已下。子無大功之親，謂同財者也。為之築宮廟於家門之外，神不歆非族。妻不敢與焉，恩雖至親，族已絕矣，夫不可二。此以恩服爾，未甞同居則不服之。</small>

**為夫之君。**

傳曰：何以期也？從服也。

**姑姊妹、女子子適人無主者，姑姊妹報。**

傳曰：無主者，謂其無祭主者也。何以期也？為其無祭主故也。<small>無主後者，人之所哀憐，不忍降之。</small>

**為君之父母、妻、長子、祖父母。**

傳曰：何以期也？從服也。父母長子，君服斬，妻則小君也，父卒，然後為祖後者服斬。<small>此為君矣，而有父若祖之喪者，謂始封之君也，若是繼體，則其父若祖有廢疾不立。父卒者，父為君之孫，宜嗣位而早卒，今君受國於曾祖。</small>

**妾為女君。**

傳曰：何以期也？妾之事女君，與婦之事舅姑等。<small>女君，君適妻也。女君於妾無服，報之則重，降之則嫌。</small>

**婦為舅姑。**

傳曰：何以期也？從服也。

**夫之昆弟之子。**<small>男女皆是。</small>

傳曰：何以期也？報之也。

**公妾、大夫之妾為其子。**

傳曰：何以期也？妾不得體君，為其子得遂也。<small>此言二妾不得從於女君尊降其子也。女君與君一體，唯為長子三年，其餘以尊降之，與妾子同也。</small>

**女子子為祖父母。**

傳曰：何以期也？不敢降其祖也。<small>經似在室，傳似已嫁，明雖有出道，猶不降。</small>

**大夫之子為世父母、叔父母、子、昆弟、昆弟之子，姑姊妹、女子子無主者為大夫命婦者，唯子不報。**<small>命者，加爵服之名，自士至上公凡九等，君命其夫，則后夫人亦命其妻矣，此所為者，凡六大[^5]夫、六命婦。</small>

[^5]: 大：原作命，阮刻校勘記云「命，通典作大，案經傳皆以大夫與命婦對言，此命字當依通典作大」。

傳曰：大夫者，其男子之為大夫者也。命婦者，其婦人之為大夫妻者也。無主者，命婦之無祭主者也。何以言唯子不報也？女子子適人者為其父母期，故言不報也，言其餘皆報也。何以期也？父之所不降，子亦不敢降也。大夫曷為不降命婦也？夫尊於朝，妻貴於室矣。<small>無主者，命婦之無祭主，謂姑姊妹、女子子也，其有祭主者如眾人。唯子不報，男女同不報爾，傳以為主謂女子子，似失之矣。大夫曷為不降命婦，據大夫於姑姊妹、女子子，既以出降在大功[^6]，其適士者又以尊降在小功也。夫尊於朝，與己同，妻貴於室，從夫爵也。</small>

[^6]: 在大功：三字原缺，據阮刻校勘記補。

**大夫為祖父母、適孫為士者。**

傳曰：何以期也？大夫不敢降其祖與適也。<small>不敢降其祖與適，則可降其旁親也。</small>

**公妾以及士妾為其父母。**

傳曰：何以期也？妾不得體君，得為其父母遂也。<small>然則女君有以尊降其父母者與？春秋之義，「雖為天王后，猶曰吾季姜」，是言子尊不加於父母，此傳似誤矣。禮，妾從女君而服其黨服，是嫌不自服其父母，故以明之。</small>

#### 三月 {#11.2.4}

**䟽衰裳齊，牡麻絰，無受者。**<small></small>

**寄公為所寓。**<small></small>

**丈夫、婦人為宗子、宗子之母、妻。**<small></small>

**為舊君、君之母、妻。**<small></small>

**庶人為國君。**<small></small>

**大夫在外，其妻、長子為舊國君。**<small></small>

**繼父不同居者。**<small></small>

**曾祖父母。**<small></small>

**大夫為宗子。**<small></small>

**舊君。**<small></small>

**曾祖父母為士者如眾人。**<small></small>

**女子子嫁者、未嫁者為曾祖父母。**<small></small>

### 大功 {#11.3}

#### 殤 {#11.3.1}

**大功布衰裳，牡麻絰，無受者。**<small></small>

**子、女子子之長殤、中殤。**<small></small>

**叔父之長殤、中殤，姑姊妹之長殤、中殤，昆弟之長殤、中殤，夫之昆弟之子、女子子之長殤、中殤，適孫之長殤、中殤，大夫之庶子為適昆弟子之長殤、中殤，公子之長殤、中殤，大夫為適子之長殤、中殤。**<small></small>

**其長殤皆九月，纓絰，其中殤，七月，不纓絰。**<small></small>

#### 九月 {#11.3.2}

**大功布衰裳，牡麻絰纓，布帶，三月。受以小功衰，即葛，九月者。**<small></small>

**姑姊妹、女子子適人者。**<small></small>

**從父昆弟。**<small></small>

**為人後者為其昆弟。**<small></small>

**庶孫。**<small></small>

**適婦。**<small></small>

**女子子適人者為眾昆弟。**<small></small>

**侄丈夫婦人，報。**<small></small>

**夫之祖父母、世父母、叔父母。**<small></small>

**大夫為世父母、叔父母、子、昆弟、昆弟之子為士者。**<small></small>

**公之庶昆弟、大夫之庶子為母、妻、昆弟。**<small></small>

**皆為其從父昆弟之為大夫者。**<small></small>

**為夫之昆弟之婦人子適人者。**<small></small>

**大夫之妾為君之庶子。**<small></small>

**女子子嫁者、未嫁者，為世父母、叔父母、姑姊妹。**<small></small>

**大夫、大夫之妻、大夫之子、公之昆弟為姑姊妹、女子子嫁于大夫者，君為姑姊妹、女子子嫁于國君者。**<small></small>

### 小功 {#11.4}

#### 殤 {#11.4.1}

**繐衰裳，牡麻絰，既葬除之者。**<small></small>

**諸侯之大夫為天子。**<small></small>

**小功布衰裳，澡麻帶絰，五月者。**<small></small>

**叔父之下殤，適孫之下殤，昆弟之下殤，大夫庶子為適昆弟之下殤，為姑姊妹、女子子之下殤，為人後者為其昆弟、從父昆弟之長殤。**<small></small>

**為夫之叔父之長殤。**<small></small>

**昆弟之子、女子子、夫之昆弟之子、女子子之下殤。**<small></small>

**為侄、庶孫丈夫婦人之長殤。**<small></small>

**大夫、公之昆弟、大夫之子，為其昆弟、庶子、姑姊妹、女子子之長殤。**<small></small>

**大夫之妾為庶子之長殤。**<small></small>

#### 五月 {#11.4.2}

**小功布衰裳，牡麻絰，即葛，五月者。**<small></small>

**從祖祖父母，從祖父母，報。**<small></small>

**從祖昆弟。**<small></small>

**從父姊妹。**

**孫適人者。**<small></small>

**為人後者為其姊妹適人者。**<small></small>

**為外祖父母。**<small></small>

**從母，丈夫婦人報。**<small></small>

**夫之姑姊妹，娣、姒婦，報。**<small></small>

**大夫、大夫之子、公之昆弟為從父昆弟，庶孫，姑姊妹、女子子適士者。**<small></small>

**大夫之妾為庶子適人者。**<small></small>

**庶婦，君之父母、從母。**<small></small>

**君子子為庶母慈己者。**<small></small>

### 緦麻 {#11.6}

**緦麻，三月者。**<small></small>

**族曾祖父母，族祖父母，族父母，族昆弟。**<small></small>

**庶孫之婦，庶孫之中殤。**<small></small>

**從祖姑姊妹適人者，報，從祖父、從祖昆弟之長殤。**<small></small>

**外孫。**<small></small>

**從父昆弟侄之下殤，夫之叔父之中殤、下殤。**<small></small>

**從母之長殤，報。**<small></small>

**庶子為父後者，為其母。**<small></small>

**士為庶母。**<small></small>

**貴臣、貴妾。**<small></small>

**乳母。**<small></small>

**從祖昆弟之子。**<small></small>

**曾孫。**<small></small>

**父之姑。**<small></small>

**從母昆弟。**<small></small>

**甥。**<small></small>

**婿。**<small></small>

**妻之父母。**<small></small>

**姑之子。**<small></small>

**舅。**<small></small>

**舅之子。**<small></small>

**夫之姑姊妹之長殤。**<small></small>

**夫之諸祖父母，報。**<small></small>

**君母之昆弟。**<small></small>

**從父昆弟之子長殤，昆弟之孫之長殤，為夫之從父昆弟之妻。**<small></small>

### 記 {#11.7}

**記。公子為其母，練冠，麻，麻衣縓緣，為其妻，縓冠，葛絰，帶，麻衣縓緣。皆既葬除之。**<small></small>

**大夫、公之昆弟，大夫之子，于兄弟降一等。**<small></small>

**為人後者，于兄弟降一等，報，于所為後之子、兄弟，若子。**<small></small>

**兄弟皆在他邦，加一等。不及知公母，與兄弟居，加一等。**<small></small>

**朋友皆在他邦，袒免，歸則已。**<small></small>

**朋友，麻。**<small></small>

**君之所為兄弟服，室老降一等。**<small></small>

**夫之所為兄弟服，妻降一等。**<small></small>

**庶子為後者，為其外祖父母、從母、舅，無服。不為後，如邦人。**<small></small>

**宗子孤為殤，大功衰，小功衰，皆三月。親，則月算如邦人。**<small></small>

**改葬，緦。**<small></small>

**童子，唯當室緦。**<small></small>

**凡妾為私兄弟，如邦人。**<small></small>

**大夫弔于命婦，錫衰。命婦弔于大夫，亦錫衰。**<small></small>

**女子子適人者為其父母，婦為舅姑，惡笄有首以髽。卒哭，子折笄首以笄，布緫。**<small></small>

**妾為女君、君之長子，惡笄有首，布緫。**<small></small>

**凡衰，外削幅，裳，內削幅，幅三袍。**<small></small>

**若齊，裳內，衰外。**<small></small>

**負，廣出于適寸。**<small></small>

**適，博四寸，出于衰。**<small></small>

**衰，長六寸，博四寸。**<small></small>

**衣帶，下尺。**<small></small>

**衽，二尺有五寸。**<small></small>

**袂，屬幅。**<small></small>

**衣，二尺有二寸。**<small></small>

**祛，尺二寸。**<small></small>

**衰三升，三升有半。其冠六升。以其冠為受，受冠七升。**<small></small>

**齊衰四升，其冠七升。以其冠為受，受冠八升。**<small></small>

**繐衰四升有半，其冠八升。**<small></small>

**大功八升，若九升。小功十升，若十一升。**<small></small>