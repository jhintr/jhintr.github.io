---
title: "顧九苞"
subtitle: "顧鳳毛"
date: 2024-02-07T09:30:26+08:00
lastmod: 2024-02-07T09:30:26+08:00
draft: false
brewing: true
weight: 707
---


顧九苞，字文子，興化人。博聞強記，長於毛詩、三禮。母任，子田之祖姑，通經達史，文子之學，母之教也。文子乾隆四十六年辛丑成進士，未幾卒。

子鳳毛，字超宗，號小謝，亦受經於祖母，年十一，通五經。著有毛詩集解、董子求雨考、楚詞韻考、入聲韻考。乾隆四十九年甲辰，高宗純皇帝南巡，召試，欽取二等，後中戊申科副榜。卒年二十七。