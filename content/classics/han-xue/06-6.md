---
title: "汪元亮"
subtitle: ""
date: 2024-02-07T09:29:45+08:00
lastmod: 2024-02-22
draft: false
brewing: false
weight: 606
---


汪元亮，字明之，一字竹香，元和人。為諸生時，有文譽，與同郡余古農師、薛香聞師結詩社於城東，睥睨餘子，不可一世。乾隆壬午，與戴君東原同舉於鄉，相親善，乃究心經義及六書之學。平生論學，則推東原及程君易疇，論詩文，則推古農師。屢上公車不第，以教授生徒自給，從游者多掇科第去，而君以孝廉終，命也夫！少時得狂疾，忽已忽作，作時不省人事，日夕叫罵，纏綿幾二十年。所有著述，於疾作時皆投諸火，僅存詩古文而已。