---
title: "汪元亮"
subtitle: ""
date: 2024-02-07T09:29:45+08:00
lastmod: 2024-02-07T09:29:45+08:00
draft: false
brewing: true
weight: 606
---


汪元亮字明之一字竹香元和人為諸生時有文譽與同郡余古農師薛香聞師結詩社於城東睥睨餘子不可一世乾隆壬午與戴君東原同舉於鄉相親善乃究心經義及六書之學平生論學則推東原及程君易疇論詩文則推古農師屢上公交車不第以教授生徒自給從游者多掇科第去而君以孝廉終命也夫少時得狂疾忽已忽作作時不省人事日夕叫罵纏綿幾二十年所有著述於疾作時皆投諸火僅存詩古文而已