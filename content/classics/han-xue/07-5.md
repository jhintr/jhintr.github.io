---
title: "江德量"
subtitle: ""
date: 2024-02-07T09:30:19+08:00
lastmod: 2024-02-07T09:30:19+08:00
draft: false
brewing: true
weight: 705
---


江德量字成嘉一字秋史儀征人父恂字於九號蔗畦拔貢生官至安慶府知府有政聲伯父昱字賓穀號松泉江都諸生讀書好古為聲音訓詁之學又好碑版文字考核精詳長於詩著有瀟湘聽雨錄二卷韻岐五卷松泉集六卷德量少承家學勵志肄經既長與同郡汪明經容甫為文字交其學益進乾隆丁酉選拔貢生己亥舉人庚子汪如洋榜第二人及第授編修改御史歷掌浙江江西道德量精於小學收藏碑版法書名畫古錢著有泉志三十卷又撰廣雅疏未成而卒