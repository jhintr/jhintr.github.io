---
title: "江德量"
subtitle: ""
date: 2024-02-07T09:30:19+08:00
lastmod: 2024-02-23
draft: false
brewing: false
weight: 705
---


江德量，字成嘉，一字秋史，儀徵人。父恂，字于九，號蔗畦，拔貢生，官至安慶府知府，有政聲。伯父昱，字賓谷，號松泉，江都諸生，讀書好古，為聲音訓詁之學，又好碑版文字，考核精詳，長於詩，著有瀟湘聽雨錄二卷、韻歧五卷、松泉集六卷。

德量少承家學，勵志肄經。既長，與同郡汪明經容甫為文字交，其學益進。乾隆丁酉，選拔貢生，己亥舉人，庚子汪如洋榜第二人及第，授編修，改御史，歷掌浙江江西道。德量精於小學，收藏碑版、法書、名畫、古錢。著有泉志三十卷，又撰廣雅疏，未成而卒。