---
title: "論語"
subtitle: ""
date: 2024-02-07T09:59:39+08:00
lastmod: 2024-02-24
draft: false
brewing: false
weight: 906
---


論語者，孔子應答弟子及時人所言，或弟子相與言而接聞夫子之語也，鄭康成云「仲弓、子夏等所撰定」。漢興，傳者魯論語、齊論語、古論語三家。傳魯論者，龔奮、夏侯勝、韋賢、賢弟玄成、扶卿、夏侯建、蕭望之。齊論語則有問王、知道二篇，凡二十二篇，其二十篇中章句頗多於魯論，傳之者，王吉、王卿、貢禹、五鹿充宗、膠東庸生。古論語出孔壁中，二十一篇，有兩子張，篇次與齊魯不同，孔安國為傳，馬融亦注之。

張禹受魯論於夏侯建，又從庸生、王吉受齊論，擇善而從，號曰張侯論，包咸、周氏並為章句。鄭玄就魯論、張、包、周之篇章，考之齊、古，為之注焉。魏何晏又為集解。梁陳，鄭何並立於學官。唐則專用何注，而鄭注亡矣。至南宋，朱子始以論語、孟子及禮記中之中庸、大學二篇合為四書，盛行於世。凡四書類及經總義類皆附於此。

- 四書釋地一卷、四書釋地續一卷、四書釋地又續二卷、四書釋地三續二卷、四書釋地餘論一卷 <small>閻若璩撰</small>
- 鄉黨圖考十卷 <small>江永撰</small>
- 孟子字義疏證三卷 <small>戴震撰</small>
- 論語後錄五卷 <small>錢坫撰</small>
- 論語駢枝一卷 <small>劉台拱撰</small>

附經總義：

- 九經誤字一卷 <small>顧炎武撰</small>
- 九經古義十六卷 <small>惠定宇撰</small>
- 群經補義五卷 <small>江永撰</small>
- 經義雜記三十卷 <small>臧琳撰</small>
- 古經解鉤沈三十卷 <small>余古農撰</small>
- 經讀考異義證十二卷 <small>武億撰</small>
- 經傳小記三卷 <small>劉台拱撰</small>