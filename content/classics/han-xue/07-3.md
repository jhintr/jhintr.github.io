---
title: "賈田祖"
subtitle: ""
date: 2024-02-07T09:30:05+08:00
lastmod: 2024-02-07T09:30:05+08:00
draft: false
brewing: true
weight: 703
---


賈田祖字稻孫號禮耕高郵州人廪膳生乾隆四十二年試於泰州病經宿而卒藩亡友汪明經中志其墓稱田祖好學多所瞻涉喜左氏春秋未嘗去手旁行斜上朱墨爛然善為詩所作三千餘篇性明達於釋老神怪陰陽拘忌及宋儒道學無所惑伯兄有錮疾喜怒失中君事之曲得其欲與陽湖洪稚存同里李敦王念孫友善矜立名節猛志疾邪雲雲蓋力行篤學之士也藩未識其人亦未讀其所著書墓志云旁行斜上者豈田祖為春秋之表學歟然明經不輕許人其言可信也