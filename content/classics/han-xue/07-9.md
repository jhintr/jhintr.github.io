---
title: "鍾褱"
subtitle: ""
date: 2024-02-07T09:30:35+08:00
lastmod: 2024-02-07T09:30:35+08:00
draft: false
brewing: true
weight: 709
---


鍾褱，字保其，一字菣崖，甘泉人。與阮侍郎元、焦孝廉循相善，共為經學，旦夕討論，務求於是。君淡然無欲，以讀書為樂，生平篤實，敦善行，交遊中稱為君子。嘗撰漢儒考，較陸元朗所載增多十餘人，又有祭法考諸書。舉優貢生，卒。阮侍郎為刻考古錄四卷。