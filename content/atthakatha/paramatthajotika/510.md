---
title: "可教经注"
subtitle: ""
lang: "pi"
date: 2023-03-17T08:39:21+08:00
lastmod: 2025-11-03
draft: false
brewing: false
weight: 510
js:
    - /js/pj2snp.js
---

{{<subtitle>}}Todeyyasuttavaṇṇanā{{</subtitle>}}

#### 1095

Yasmiṃ kāmā ti Todeyyasuttaṃ. Tattha **vimokkho tassa kīdiso** ti tassa kīdiso vimokkho icchitabbo ti pucchati.

#### 1096

Idāni tassa aññavimokkhābhāvaṃ dassento Bhagavā dutiyaṃ gātham āha. Tattha **vimokkho tassa nāparo** ti tassa añño vimokkho natthi.

#### 1097

Evaṃ “taṇhakkhayo eva vimokkho” ti vutte pi tam atthaṃ asallakkhento “nirāsaso so uda āsasāno” ti puna pucchati. Tattha **uda paññakappī** ti udāhu samāpattiñāṇādinā ñāṇena taṇhākappaṃ vā diṭṭhikappaṃ vā kappayati.

#### 1098

Ath’assa Bhagavā taṃ ācikkhanto dutiyaṃ gātham āha. Tattha **kāmabhave** ti kāme ca bhave ca. Sesaṃ sabbattha pākaṭam eva.

Evaṃ Bhagavā imam pi suttaṃ arahattanikūṭen’eva desesi. Desanāpariyosāne ca pubbasadiso eva dhammābhisamayo ahosī ti.

{{<eof>}}
    Todeyyasuttavaṇṇanā niṭṭhitā.
{{</eof>}}