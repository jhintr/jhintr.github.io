---
title: "摄业处分别品第九"
date: 2020-10-17T17:15:13+08:00
draft: false
weight: 9
js:
  - /js/toc.js
---

##### 1

> 此后，奢摩他、毗钵舍那修习的  
> 两种业处，我依次当说。

> Samatha-vipassanānaṃ, bhāvanānam ito paraṃ,  
> Kammaṭṭhānaṃ pavakkhāmi, duvidham pi yathākkamaṃ. <q>120</q>
{.pi}

### 奢摩他业处 <br><span class="pi">Samathakammaṭṭhānaṃ</span> {#Samathakammatthanam}

##### 2

此处，先说在摄奢摩他中，依十遍、十不净、十随念、四无量、一想、一差别、四无色等七种，为摄奢摩他业处。

Tattha **samathasaṅgahe** tāva dasa kasiṇāni, dasa asubhā, dasa anussatiyo, catasso appamaññāyo, ekā saññā, ekaṃ vavatthānaṃ, cattāro āruppā ceti sattavidhena samatha-kammaṭṭhāna-saṅgaho.
{.pi}

##### 3

依贪行者、嗔行者、痴行者、信行者、觉行者、寻行者等六种，为摄行者。

Rāgacaritā dosacaritā mohacaritā saddhācaritā buddhicaritā vitakkacaritā ceti chabbidhena caritasaṅgaho.
{.pi}

##### 4

遍作修习、近行修习、安止修习等，为三修习。

Parikammabhāvanā upacārabhāvanā appanābhāvanā ceti tisso bhāvanā.
{.pi}

##### 5

遍作相、取相、似相等，当知为三相。

Parikammanimittaṃ uggahanimittaṃ paṭibhāganimittañ ceti tīṇi nimittāni ca veditabbāni.
{.pi}

##### 6

如何？地遍、水遍、火遍、风遍、青遍、黄遍、赤遍、白遍、虚空遍、光明遍等，是名十遍。

Kathaṃ? Pathavīkasiṇaṃ āpokasiṇaṃ tejokasiṇaṃ vāyokasiṇaṃ nīlakasiṇaṃ pītakasiṇaṃ lohitakasiṇaṃ odātakasiṇaṃ ākāsakasiṇaṃ ālokakasiṇañ ceti imāni **dasa kasiṇāni** nāma.
{.pi}

##### 7

膨胀、青瘀、脓烂、断坏、食残、散乱、斩斫散乱、血涂、虫聚、骸骨等，是名十不净。

Uddhumātakaṃ vinīlakaṃ vipubbakaṃ vicchiddakaṃ vikkhāyitakaṃ vikkhittakaṃ hatavikkhittakaṃ lohitakaṃ puḷavakaṃ aṭṭhikañ ceti ime **dasa asubhā** nāma.
{.pi}

##### 8

佛随念、法随念、僧随念、戒随念、舍随念、天随念、寂止随念、死随念、身至念、入出息念等，是名十随念。

Buddhānussati dhammānussati saṃghānussati sīlānussati cāgānussati devatānussati upasamānussati maraṇānussati kāyagatāsati ānāpānasati ceti imā **dasa anussatiyo** nāma.
{.pi}

##### 9

慈、悲、喜、舍等，是名四无量，又称为梵住。

Mettā karuṇā muditā upekkhā ceti imā **catasso appamaññāyo** nāma, brahmavihāro ti ca pavuccati.
{.pi}

##### 10

食厌想，名为一想。

Āhāre paṭikūlasaññā **ekā saññā** nāma.
{.pi}

##### 11

四界差别，名为一差别。

Catudhātuvavatthānaṃ **ekaṃ vavatthānaṃ** nāma.
{.pi}

##### 12

空无边处等，名为四无色。在奢摩他分别中有四十业处。

Ākāsānañcāyatanādayo **cattāro āruppā** nāmā ti sabbathāpi samathaniddese cattālīsa kammaṭṭhānāni bhavanti.
{.pi}

### 适宜的种类 <br><span class="pi">Sappāyabhedo</span> {#Sappayabhedo}

##### 13

其次，在行者中，十不净、称为身至念的部分修习，为贪行者的适宜。

Caritāsu pana dasa asubhā kāyagatāsati-saṅkhātā koṭṭhāsabhāvanā ca rāgacaritassa sappāyā.
{.pi}

##### 14

四无量、青等四遍，为嗔行者的。

Catasso appamaññāyo nīlādīni ca cattāri kasiṇāni dosacaritassa.
{.pi}

##### 15

入出息，为痴行者与寻行者的。

Ānāpānaṃ mohacaritassa vitakkacaritassa ca.
{.pi}

##### 16

佛随念等六，为信行者的。

Buddhānussatiādayo cha saddhācaritassa.
{.pi}

##### 17

死、寂止、想、差别，为觉行者的。

Maraṇa-upasama-saññā-vavatthānāni buddhicaritassa.
{.pi}

##### 18

其次，其余一切业处，为一切行者的适宜，且于此诸遍中，广大者为痴行者的，而小者唯为寻行者的。

Sesāni pana sabbāni pi kammaṭṭhānāni sabbesam pi sappāyāni, tatthāpi kasiṇesu puthulaṃ mohacaritassa, khuddakaṃ vitakkacaritass’evā ti.
{.pi}

{{<eop>}}
    这是适宜的种类<br>
    <span class="pi">Ayam ettha Sappāyabhedo</span>
{{</eop>}}

### 修习的种类 <br><span class="pi">Bhāvanābhedo</span> {#Bhavanabhedo}

##### 19

在修习中，在一切处中都可得遍作修习，在佛随念等八及想、差别等十业处中唯近行修习成就，而无安止。

**Bhāvanāsu** sabbatthāpi parikammabhāvanā labbhat’eva, buddhānussati-ādīsu aṭṭhasu saññā-vavatthānesu cā ti dasasu kammaṭṭhānesu upacārabhāvanā va sampajjati, natthi appanā.
{.pi}

##### 20

其次，在其余正三十业处中安止修习成就。

Sesesu pana samatiṃsa-kammaṭṭhānesu appanābhāvanā pi sampajjati.
{.pi}

##### 21

此处，十遍及入出息，为五禅者。

Tatthāpi dasa kasiṇāni ānāpānañ ca pañcakajjhānikāni.
{.pi}

##### 22

十不净及身至念，为初禅者。

Dasa asubhā kāyagatāsati ca paṭhamajjhānikā.
{.pi}

##### 23

慈等三，为四禅者。

Mettādayo tayo catukkajjhānikā.
{.pi}

##### 24

舍，为第五禅者，这二十六为色界禅的业处。

Upekkhā pañcamajjhānikā ti chabbīsati rūpāvacarajjhānikāni kammaṭṭhānāni.
{.pi}

##### 25

其次，四无色为无色禅者。

Cattāro pana āruppā āruppajjhānikā ti.
{.pi}

{{<eop>}}
    这是修习的种类<br>
    <span class="pi">Ayam ettha Bhāvanābhedo</span>
{{</eop>}}

### 境的种类 <br><span class="pi">Gocarabhedo</span> {#Gocarabhedo}

##### 26

其次，在相中，遍作相及取相，在一切处可随宜以法而得。

**Nimittesu** pana parikammanimittaṃ uggahanimittañ ca sabbatthāpi yathārahaṃ pariyāyena labbhant’eva.
{.pi}

##### 27

其次，似相，唯在遍、不净、部分、入出息中可得，此处，近行定及安止定就似相转起。

Paṭibhāganimittaṃ pana kasiṇāsubha-koṭṭhāsa-ānāpānesv eva labbhati, tattha hi paṭibhāganimittam ārabbha upacārasamādhi appanāsamādhi ca pavattanti.
{.pi}

##### 28

如何？初习者于地的曼陀罗等摄取其相，此所缘称为遍作相，而此修习名为遍作修习。

Kathaṃ? Ādikammikassa hi pathavī-maṇḍalādīsu nimittaṃ uggaṇhantassa tam ārammaṇaṃ parikammanimittan ti pavuccati, sā ca bhāvanā parikammabhāvanā nāma.
{.pi}

##### 29

其次，当以心摄取此相时，如以眼见般，来现于意门，则此所缘名为取相，而此修习则等持。

Yadā pana taṃ nimittaṃ cittena samuggahitaṃ hoti, cakkhunā passantasseva manodvārassa āpātham āgataṃ, tadā tam ev’ārammaṇaṃ uggahanimittaṃ nāma, sā ca bhāvanā samādhiyati.
{.pi}

##### 30

如是，此等持者随后于此取相以遍作定从事修习，当与之相似、脱离于依处法、被称为概念、修所成的所缘于心中安立、安顿时，则称之为似相生起。

Tathā samāhitassa pan’etassa tato paraṃ tasmiṃ uggahanimitte parikammasamādhinā bhāvanam anuyuñjantassa yadā tappaṭibhāgaṃ vatthudhamma-vimuccitaṃ paññattisaṅkhātaṃ bhāvanāmayam ārammaṇaṃ citte sannisinnaṃ samappitaṃ hoti, tadā taṃ paṭibhāganimittaṃ samuppannan ti pavuccati.
{.pi}

##### 31

从此，名为舍断障碍、称为欲界定的近行修习完成。

Tato paṭṭhāya paripantha-vippahīnā kāmāvacara-samādhi-saṅkhātā upacārabhāvanā nipphannā nāma hoti.
{.pi}

##### 32

随后，即于此似相，以近行定习行者，安止于色界初禅。

Tato paraṃ tam eva paribhāganimittaṃ upacārasamādhinā samāsevantassa rūpāvacara-paṭhamajjhānam appeti.
{.pi}

##### 33

随后，即于此初禅，以转向、进入、决意、出起、省察等五自在而得自在，为舍弃寻等粗支而生起伺等细支而努力者，依次随宜安止于第二禅等。

Tato paraṃ tam eva paṭhamajjhānaṃ āvajjanaṃ samāpajjanaṃ adhiṭṭhānaṃ vuṭṭhānaṃ paccavekkhaṇā ceti imāhi pañcahi vasitāhi vasībhūtaṃ katvā vitakkādikam oḷārikaṅgaṃ pahānāya vicārādi-sukhumaṅgupattiyā padahato yathākkamaṃ dutiyajjhānādayo yathāraham appenti.
{.pi}

##### 34

如是，在地遍等二十二业处中可得似相。

Icc evaṃ pathavīkasiṇādīsu dvāvīsatikammaṭṭhānesu paṭibhāganimittam upalabbhati.
{.pi}

##### 35

其次，在其余中，无量于有情的概念而转起。

Avasesesu pana appamaññā satta-paññattiyaṃ pavattanti.
{.pi}

##### 36

其次，在除虚空的遍中，对除去任一遍后，于所得的空以无边而修遍作者，安止于第一无色。

Ākāsa-vajjita-kasiṇesu pana yaṃ kiñci kasiṇaṃ ugghāṭetvā laddham ākāsaṃ anantavasena parikammaṃ karontassa paṭhamāruppam appeti.
{.pi}

##### 37

即于此第一无色的识，以无边而修遍作者，安止于第二无色。

Tam eva paṭhamāruppa-viññāṇaṃ anantavasena parikammaṃ karontassa dutiyāruppam appeti.
{.pi}

##### 38

其次，即于此第一无色的识以「无所有」而修遍作者，安止于第三无色。

Tam eva paṭhamāruppa-viññāṇābhāvaṃ pana “natthi kiñcī” ti parikammaṃ karontassa tatiyāruppam appeti.
{.pi}

##### 39

于第三无色以「此是寂静、此是胜妙」而修遍作者，安止于第四无色。

Tatiyāruppaṃ “santam etaṃ, paṇītam etan” ti parikammaṃ karontassa catutthāruppam appeti.
{.pi}

##### 40

在其余的十业处中，若就佛陀的功德等为所缘而行遍作，在善能把握此相时，唯于此遍作等持，近行成就。

Avasesesu ca dasasu kammaṭṭhānesu buddhaguṇādikam ārammaṇam ārabbha parikammaṃ katvā tasmiṃ nimitte sādhukam uggahite tatth’eva parikammañ ca samādhiyati, upacāro ca sampajjati.
{.pi}

##### 41

其次，于以神通转起色界第五禅而修遍作者，从神通足处的第五禅出起，转向决意等后，于色等所缘随宜而安止。

Abhiññāvasena pavattamānaṃ pana rūpāvacara-pañcamajjhānaṃ abhiññāpādaka-pañcamajjhānā vuṭṭhahitvā adhiṭṭheyyādikam āvajjetvā parikammaṃ karontassa rūpādīsu ārammaṇesu yathāraham appeti.
{.pi}

##### 42

神通，即

> 种种神变、天耳、他心智、  
> 宿住随念智、天眼等五种。

Abhiññā ca nāma
{.pi}

> Iddhividhaṃ dibbasotaṃ, paracittavijānanā,  
> Pubbenivāsānussati, dibbacakkhū ti pañcadhā. <q>121</q>
{.pi}

{{<eop>}}
    这是境的种类<br>
    <span class="pi">Ayam ettha Gocarabhedo</span>
{{</eop>}}

{{<eop>}}
    奢摩他业处法竟<br>
    <span class="pi">Niṭṭhito ca Samathakammaṭṭhānanayo</span>
{{</eop>}}

### 清净的种类 <br><span class="pi">Visuddhibhedo</span> {#Visuddhibhedo}

##### 43

其次，在毗钵舍那业处中，摄清净，即戒清净、心清净、见清净、度疑清净、道非道智见清净、行道智见清净、智见清净等七种。

**Vipassanākammaṭṭhāne** pana sīlavisuddhi cittavisuddhi diṭṭhivisuddhi kaṅkhāvitaraṇavisuddhi maggāmaggañāṇadassanavisuddhi paṭipadāñāṇadassanavisuddhi ñāṇadassanavisuddhi ceti sattavidhena visuddhisaṅgaho.
{.pi}

##### 44

无常相、苦相、无我相等，为三相。

Aniccalakkhaṇaṃ dukkhalakkhaṇaṃ anattalakkhaṇañ ceti tīṇi lakkhaṇāni.
{.pi}

##### 45

无常随观、苦随观、无我随观等，为三随观。

Aniccānupassanā dukkhānupassanā anattānupassanā ceti tisso anupassanā.
{.pi}

##### 46

思惟智、生灭智、坏智、怖畏智、过患智、厌离智、欲解脱智、省察智、行舍智、随顺智等，为十观智。

Sammasanañāṇaṃ udayabbayañāṇaṃ bhaṅgañāṇaṃ bhayañāṇaṃ ādīnavañāṇaṃ nibbidāñāṇaṃ muccitukamyatāñāṇaṃ paṭisaṅkhāñāṇaṃ saṅkhārupekkhāñāṇaṃ anulomañāṇañ ceti dasa vipassanāñāṇāni.
{.pi}

##### 47

空解脱、无相解脱、无愿解脱等，为三解脱。

Suññato vimokkho, animitto vimokkho, appaṇihito vimokkho ceti tayo vimokkhā.
{.pi}

##### 48

空随观、无相随观、无愿随观等，当知为三解脱门。

Suññatānupassanā animittānupassanā appaṇihitānupassānā ceti tīṇi vimokkhamukhāni ca veditabbāni.
{.pi}

##### 49

如何？别解脱律仪戒、根律仪戒、活命遍净戒、资具依止戒等四遍净戒，名为戒清净。

Kathaṃ? Pātimokkhasaṃvarasīlaṃ indriyasaṃvarasīlaṃ ājīvapārisuddhisīlaṃ paccayasannissitasīlañ ceti catupārisuddhisīlaṃ **sīlavisuddhi** nāma.
{.pi}

##### 50

近行定、安止定等二种定，名为心清净。

Upacārasamādhi appanāsamādhi ceti duvidho pi samādhi **cittavisuddhi** nāma.
{.pi}

##### 51

以相、味、现起、足处等把握名色，名为见清净。

Lakkhaṇa-rasa-paccupaṭṭhāna-padaṭṭhāna-vasena nāmarūpa-pariggaho **diṭṭhivisuddhi** nāma.
{.pi}

##### 52

即于彼等名色之缘的把握，名为度疑清净。

Tesam eva ca nāmarūpānaṃ paccaya-pariggaho **kaṅkhāvitaraṇavisuddhi** nāma.
{.pi}

##### 53

随后，于如是把握的具缘的过去等类的三界诸行中，就蕴等的方法，以聚简括后，「以灭尽之义为无常，以怖畏之义为苦，以不坚实之义为无我」，或以世，或以相续，或以刹那，以思惟智思惟三相者，即于彼等以缘及以刹那，以生灭智随观生灭。

Tato paraṃ pana tathāpariggahitesu sappaccayesu tebhūmaka-saṅkhāresu atītādi-bhedabhinnesu khandhādi-nayam ārabbha kalāpavasena saṅkhipitvā “aniccaṃ khayaṭṭhena, dukkhaṃ bhayaṭṭhena, anattā asārakaṭṭhenā” ti addhānavasena santativasena khaṇavasena vā sammasanañāṇena lakkhaṇattayaṃ sammasantassa tesv eva paccayavasena khaṇavasena ca udayabbayañāṇena udayabbayaṃ samanupassantassa ca.
{.pi}

> 光明、喜、轻安、胜解、策励、  
> 乐、智、现起、舍、欲等。

> Obhāso pīti passaddhi, adhimokkho ca paggaho,  
> Sukhaṃ ñāṇam upaṭṭhānam upekkhā ca nikanti ceti.
{.pi}

由能把握光明等的观染为障碍，道、非道的相的差别名为道非道智见清净。

Obhāsādi-vipassanupakkilesa-paripanthapariggahavasena maggāmagga-lakkhaṇa-vavatthānaṃ **maggāmaggañāṇadassanavisuddhi** nāma.
{.pi}

##### 54

其次，对如是解脱障碍者，从生灭智直至随顺，以一系列的观于三相行道的九观智，名为行道智见清净。

Tathā paripanthavimuttassa pana tassa udayabbayañāṇato paṭṭhāya yāvānulomā tilakkhaṇaṃ vipassanāparamparāya paṭipajjantassa nava vipassanāñāṇāni **paṭipadāñāṇadassanavisuddhi** nāma.
{.pi}

##### 55

其次，对如是行道者，到达观的成熟后，「现在，安止将会生起」，便断了有分，于生起意门转向的无间，二三观心就无常等任何相转起，名为遍作、近行、随顺。

Tass’evaṃ paṭipajjantassa pana vipassanāparipākam āgamma “idāni appanā uppajjissatī” ti bhavaṅgaṃ vocchijjitvā uppanna-manodvārāvajjanānantaraṃ dve tīṇi vipassanā-cittāni yaṃ kiñci aniccādi-lakkhaṇam ārabbha parikammopacārānulomanāmena pavattanti.
{.pi}

##### 56

此至于顶点者，称为随顺、行舍、至出起观。

Yā sikhāppattā, sā sānulomā saṅkhārupekkhā vuṭṭhānagāmini-vipassanā ti ca pavuccati.
{.pi}

##### 57

随后，以涅槃为所缘、超越凡夫种姓而成圣者种姓的种姓心转起。

Tato paraṃ gotrabhucittaṃ nibbānam ālambitvā puthujjana-gottam abhibhavantaṃ, ariyagottam abhisambhontañ ca pavattati.
{.pi}

##### 58

此后无间，知苦谛、断集谛、证灭谛、修道谛的道以修习之力进入安止路。

Tassānantaram eva maggo dukkhasaccaṃ parijānanto, samudayasaccaṃ pajahanto, nirodhasaccaṃ sacchikaronto, maggasaccaṃ bhāvanāvasena appanāvīthim otarati.
{.pi}

##### 59

随后，二三果心转起后，便堕入有分，于是再断有分，诸省察智转起。

Tato paraṃ dve tīṇi phalacittāni pavattitvā bhavaṅgapāto va hoti, puna bhavaṅgaṃ vocchinditvā paccavekkhaṇañāṇāni pavattanti.
{.pi}

##### 60

> 智者省察道、果及涅槃，  
> 或者省察已断及残余的烦恼。

> 如是应以六清净的次第修习，四种  
> 道被称为智见清净。

> Maggaṃ phalañ ca nibbānaṃ, paccavekkhati paṇḍito,  
> Hīne kilese sese ca, paccavekkhati vā na vā. <q>122</q>
{.pi}

> Chabbisuddhikamen’evaṃ, bhāvetabbo catubbidho,  
> **Ñāṇadassanavisuddhi**, nāma maggo pavuccati. <q>123</q>
{.pi}

{{<eop>}}
    这是清净的种类<br>
    <span class="pi">Ayam ettha Visuddhibhedo</span>
{{</eop>}}

### 解脱的种类 <br><span class="pi">Vimokkhabhedo</span> {#Vimokkhabhedo}

##### 61

此处，无我随观舍弃我执，名为空随观之解脱门。

Tattha anattānupassanā attābhinivesaṃ muñcantī suññatānupassanā nāma vimokkhamukhaṃ hoti.
{.pi}

##### 62

无常随观舍弃颠倒相，名为无相随观。

Aniccānupassanā vipallāsanimittaṃ muñcantī animittānupassanā nāma.
{.pi}

##### 63

苦随观舍弃渴爱之愿，名为无愿随观。

Dukkhānupassanā taṇhāpaṇidhiṃ muñcantī appaṇihitānupassanā nāma.
{.pi}

##### 64

所以，若至出起观从无我修观，名为空解脱之道。

Tasmā yadi vuṭṭhānagāmini-vipassanā anattato vipassati, suññato vimokkho nāma hoti maggo.
{.pi}

##### 65

若从无常修观，名为无相解脱。

Yadi aniccato vipassati, animitto vimokkho nāma.
{.pi}

##### 66

若从苦修观，名为无愿解脱。道依观的径路可得三名，同样，果在道的路中依道的径路。

Yadi dukkhato vipassati, appaṇihito vimokkho nāmā ti ca maggo vipassanāgamanavasena tīṇi nāmāni labhati, tathā phalañ ca maggāgamanavasena maggavīthiyaṃ.
{.pi}

##### 67

其次，在果定的路中，对依前所述的方法修观而生起各自的果者，唯依观的径路，称为空等解脱，其次，依所缘及依自味，三名在一切处对所有人都相同。

Phalasamāpatti-vīthiyaṃ pana yathāvuttanayena vipassantānaṃ yathāsakaphalam uppajjamānam pi vipassanāgamanavasen’eva suññatādi-vimokkho ti ca pavuccati, ārammaṇavasena pana sarasavasena ca nāmattayaṃ sabbattha sabbesam pi samam eva ca.
{.pi}

{{<eop>}}
    这是解脱的种类<br>
    <span class="pi">Ayam ettha Vimokkhabhedo</span>
{{</eop>}}

### 人的种类 <br><span class="pi">Puggalabhedo</span> {#Puggalabhedo}

##### 68

这里，修习须陀洹道已，由舍断见、疑而舍断恶趣行者，最多七次，名为须陀洹。

Ettha pana sotāpattimaggaṃ bhāvetvā diṭṭhi-vicikicchā-pahānena pahīnāpāyagamano sattakkhattuparamo **sotāpanno** nāma hoti.
{.pi}

##### 69

修习斯陀含道已，由贪、嗔、痴薄，名为斯陀含，唯来此世间一次。

Sakadāgāmimaggaṃ bhāvetvā rāga-dosa-mohānaṃ tanukarattā **sakadāgāmī** nāma hoti sakid eva imaṃ lokaṃ āgantvā.
{.pi}

##### 70

修习阿那含道已，由对欲贪、嗔恚舍断残余，名为阿那含，不复还来于此。

Anāgāmimaggaṃ bhāvetvā kāmarāga-byāpādānam anavasesappahānena **anāgāmī** nāma hoti anāgantvā itthattaṃ.
{.pi}

##### 71

修习阿罗汉道已，由舍断残余的烦恼者，名阿罗汉，为漏尽者、世间最上应供者。

Arahattamaggaṃ bhāvetvā anavasesakilesappahānena **arahā** nāma hoti khīṇāsavo loke aggadakkhiṇeyyo ti.
{.pi}

{{<eop>}}
    这是人的种类<br>
    <span class="pi">Ayam ettha Puggalabhedo</span>
{{</eop>}}

### 等至的种类 <br><span class="pi">Samāpattibhedo</span> {#Samapattibhedo}

##### 72

其次，在果定的路中，对所有人，唯依各自的果而成就。

**Phalasamāpatti-vīthiyaṃ** pan’ettha sabbesam pi yathāsakaphalavasena sādhāraṇā va.
{.pi}

##### 73

其次，入灭尽定唯对阿那含、阿罗汉可得，于此，依次入初禅等的大界定并出起后，于各处观所至的诸行法，直至无所有处，随后，作决意等的前行，入非想非非想处，经二安止速行，心相续断绝，从此名为灭尽定。

**Nirodhasamāpatti-samāpajjanaṃ** pana anāgāmīnañ c’eva arahantānañ ca labbhati, tattha yathākkamaṃ paṭhamajjhānādi-mahaggatasamāpattiṃ samāpajjitvā vuṭṭhāya tattha gate saṅkhāradhamme tattha tatth’eva vipassanto yāva ākiñcaññāyatanaṃ gantvā tato paraṃ adhiṭṭheyyādikaṃ pubbakiccaṃ katvā nevasaññānāsaññāyatanaṃ samāpajjati, tassa dvinnaṃ appanājavanānaṃ parato vocchijjati cittasantati, tato nirodhasamāpanno nāma hoti.
{.pi}

##### 74

其次，在出起时，阿那含之阿那含果心、阿罗汉之阿罗汉果心转起一时分后，便堕入有分，随后转起省察智。

Vuṭṭhānakāle pana anāgāmino anāgāmiphalacittaṃ, arahato arahattaphalacittaṃ ekavāram eva pavattitvā bhavaṅgapāto hoti, tato paraṃ paccavekkhaṇañāṇaṃ pavattati.
{.pi}

{{<eop>}}
    这是等至的种类<br>
    <span class="pi">Ayam ettha Samāpattibhedo</span>
{{</eop>}}

{{<eop>}}
    毗钵舍那业处法竟<br>
    <span class="pi">Niṭṭhito ca Vipassanākammaṭṭhānanayo</span>
{{</eop>}}

##### 75

> 对渴求于教法尝行道之味者，  
> 应如是修习二种最上的修习。

> Bhāvetabbaṃ pan’icc evaṃ, bhāvanā-dvayam uttamaṃ,  
> Paṭipatti-rasassādaṃ, patthayantena sāsane ti. <q>124</q>
{.pi}

{{<eof>}}
    摄业处分别品第九<br>
    <span class="pi">Iti Abhidhammatthasaṅgahe<br>
    Kammaṭṭhānasaṅgahavibhāgo nāma navamo paricchedo.</span>
{{</eof>}}

{{<eof>}}
    阿耨楼陀阿阇黎所造的摄阿毗达摩义毕<br>
    <span class="pi">Iti Anuruddhācariyena racitaṃ<br>
    Abhidhammatthasaṅgahaṃ nāma pakaraṇaṃ.</span>
{{</eof>}}

{{<sign>}}
    <span class="pi">2020/10/17</span> 初读<br>
    <span class="pi">2023/11/03</span> 再读
{{</sign>}}