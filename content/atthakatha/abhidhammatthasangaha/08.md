---
title: "摄缘分别品第八"
date: 2020-10-17T17:15:10+08:00
draft: false
weight: 8
js:
  - /js/toc.js
---

#### 1

> 对诸有为法，及作为缘的诸法，  
> 现在，我当于此随宜说其分别。

> Yesaṃ saṅkhatadhammānaṃ, ye dhammā paccayā yathā,  
> Taṃ vibhāgam ihedāni, pavakkhāmi yathārahaṃ. <q>109</q>
{.pi}

#### 2

当知摄缘有二种，即缘起法、发趣法。

Paṭiccasamuppādanayo paṭṭhānanayo ceti paccayasaṅgaho duvidho veditabbo.
{.pi}

#### 3

此处，缘起法仅审察此有、当有及有之行相，而发趣法则就具体的缘的状态而说，然而，诸阿阇黎混合二者而论。

Tattha tabbhāva-bhāvī-bhāvākāra-mattopalakkhito paṭiccasamuppādanayo, paṭṭhānanayo pana āhacca-paccaya-ṭṭhitim ārabbha pavuccati, ubhayaṃ pana vomissetvā papañcenti ācariyā.
{.pi}

## 缘起法 <br><span class="pi">Paṭiccasamuppādanayo</span> {#Paticcasamuppadanayo}

#### 4

此处，无明缘行，行缘识，识缘名色，名色缘六处，六处缘触，触缘受，受缘爱，爱缘取，取缘有，有缘生，生缘老死，愁、悲、苦、忧、恼生起。如是即此全部苦蕴的集，此即缘起法。

Tattha avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarā-maraṇaṃ soka-parideva-dukkha-domanassupāyāsā sambhavanti. Evam etassa kevalassa dukkhakkhandhassa samudayo hotī ti ayam ettha **paṭiccasamuppādanayo**.
{.pi}

#### 5

此处，当知三时、十二支、二十行相、三连结、四要略、三轮转及二根本。

Tattha tayo addhā dvādasaṅgāni vīsatākārā tisandhi catusaṅkhepā tīṇi vaṭṭāni dve mūlāni ca veditabbāni.
{.pi}

#### 6

如何？三时，即无明、行为过去时，生、老死为未来时，中间八为现在时。

Kathaṃ? Avijjā-saṅkhārā atīto addhā, jāti-jarā-maraṇaṃ anāgato addhā, majjhe aṭṭha paccuppanno addhā ti tayo addhā.
{.pi}

#### 7

十二支，即无明、行、识、名色、六处、触、受、爱、取、有、生、老死。

Avijjā saṅkhārā viññāṇaṃ nāmarūpaṃ saḷāyatanaṃ phasso vedanā taṇhā upādānaṃ bhavo jāti jarāmaraṇan ti dvādasaṅgāni.
{.pi}

#### 8

其次，这里的愁等语表示等流果。

Sokādivacanaṃ pan’ettha nissandaphala-nidassanaṃ.
{.pi}

#### 9

其次，这里以无明、行包摄爱、取、有，同样，以爱、取、有包摄无明、行，以生、老死包摄识等五果——

Avijjā-saṅkhāra-ggahaṇena pan’ettha taṇhupādāna-bhavā pi gahitā bhavanti, tathā taṇhupādāna-bhava-ggahaṇena ca avijjāsaṅkhārā, jāti-jarā-maraṇa-ggahaṇena ca viññāṇādi-phala-pañcakam eva gahitan ti katvā–

#### 10

> 过去有五因，现在有五果，  
> 现在有五因，未来有五果，  
> 即成二十行相、三连结与四要略。

> Atīte hetavo pañca, idāni phala-pañcakaṃ,  
> Idāni hetavo pañca, āyatiṃ phala-pañcakan ti,  
> Vīsatākārā tisandhi, catusaṅkhepā ca bhavanti. <q>110</q>
{.pi}

#### 11

三轮转，即无明、爱、取为烦恼轮转，称为业有的一分有、行为业轮转，称为生有的一分有与其余为异熟轮转。

Avijjā-taṇhupādānā ca kilesavaṭṭaṃ, kammabhava-saṅkhāto bhavekadeso saṅkhārā ca kammavaṭṭaṃ, upapattibhava-saṅkhāto bhavekadeso avasesā ca vipākavaṭṭan ti tīṇi vaṭṭāni.
{.pi}

#### 12

当知无明与爱即二根本。

Avijjā-taṇhā-vasena dve mūlāni ca veditabbāni.
{.pi}

#### 13

> 对再再为老死之昏惑所逼迫者，  
> 唯以这些根本的灭而灭去。

> Tesam eva ca mūlānaṃ, nirodhena nirujjhati,  
> Jarāmaraṇa-mucchāya, pīḷitānam abhiṇhaso. <q>111</q>
{.pi}

> 由诸漏的生起，无明转起，  
> 如是而有三界无始的轮回束缚，  
> 大牟尼即建立为缘起。

> Āsavānaṃ samuppādā, avijjā ca pavattati,  
> Vaṭṭam ābandham icc evaṃ, tebhūmakam anādikaṃ,  
> Paṭiccasamuppādo ti, paṭṭhapesi mahāmuni. <q>112</q>
{.pi}

## 发趣法 <br><span class="pi">Paṭṭhānanayo</span> {#Patthananayo}

#### 14

因缘、所缘缘、增上缘、无间缘、等无间缘、俱生缘、相互缘、依止缘、亲依止缘、前生缘、后生缘、习行缘、业缘、异熟缘、食缘、根缘、禅缘、道缘、相应缘、不相应缘、有缘、无有缘、离去缘、不离去缘，此即发趣法。

Hetupaccayo ārammaṇapaccayo adhipatipaccayo anantarapaccayo samanantarapaccayo sahajātapaccayo aññamaññapaccayo nissayapaccayo upanissayapaccayo purejātapaccayo pacchājātapaccayo āsevanapaccayo kammapaccayo vipākapaccayo āhārapaccayo indriyapaccayo jhānapaccayo maggapaccayo sampayuttapaccayo vippayuttapaccayo atthipaccayo natthipaccayo vigatapaccayo avigatapaccayo ti ayam ettha **paṭṭhānanayo**.
{.pi}

#### 15

> 名对名有六种，对名色有五种，  
> 再对色有一种，色对名有一种，

> 概念及名色，对名有二种，  
> 对二有九种，六种缘如何？

> Chadhā nāmaṃ tu nāmassa, pañcadhā nāmarūpinaṃ,  
> Ekadhā puna rūpassa, rūpaṃ nāmassa c’ekadhā. <q>113</q>
{.pi}

> Paññatti-nāmarūpāni, nāmassa duvidhā dvayaṃ,  
> Dvayassa navadhā ceti, chabbidhā paccayā kathaṃ? <q>114</q>
{.pi}

#### 16

名对名有六种缘，即无间灭的心心所法对现在的心心所法依无间、等无间、无有、离去，前面的速行对后面的速行依习行，俱生的心心所法彼此间依相应。

Anantaraniruddhā cittacetasikā dhammā paṭuppannānaṃ cittacetasikānaṃ dhammānaṃ anantara-samanantara-natthi-vigata-vasena, purimāni javanāni pacchimānaṃ javanānaṃ āsevana-vasena, sahajātā cittacetasikā dhammā aññamaññaṃ sampayutta-vaseneti ca **chadhā nāmaṃ nāmassa** paccayo hoti.
{.pi}

#### 17

名对名色有五种缘，即因、禅支、道支对俱生名色依因等，俱生的思对俱生名色、多刹那的思对业生的名色依业，异熟蕴彼此间及对俱生色依异熟。

Hetu-jhānaṅga-maggaṅgāni sahajātānaṃ nāmarūpānaṃ hetādi-vasena, sahajātā cetanā sahajātānaṃ nāmarūpānaṃ, nānākkhaṇikā cetanā kammābhinibbattānaṃ nāmarūpānaṃ kamma-vasena, vipākakkhandhā aññamaññaṃ sahajātānaṃ rūpānaṃ vipāka-vaseneti ca **pañcadhā nāmaṃ nāmarūpānaṃ** paccayo hoti.
{.pi}

#### 18

名对色有一种缘，即后生的心心所法对前生的此身依后生。

Pacchājātā cittacetasikā dhammā purejātassa imassa kāyassa pacchājāta-vaseneti **ekadhā va nāmaṃ rūpassa** paccayo hoti.
{.pi}

#### 19

色对名有一种缘，即六依处在转起时对七识界、五所缘对五识路依前生。

Cha vatthūni pavattiyaṃ sattannaṃ viññāṇadhātūnaṃ pañcārammaṇāni ca pañcaviññāṇavīthiyā purejāta-vaseneti **ekadhā va rūpaṃ nāmassa** paccayo hoti.
{.pi}

#### 20

概念及名色对名有二种缘，即依所缘、亲依止。

Ārammaṇa-vasena upanissaya-vaseneti ca **duvidhā paññatti-nāmarūpāni nāmass’eva** paccayā honti.
{.pi}

#### 21

此处，依色等，所缘有六种。

Tattha rūpādi-vasena chabbidhaṃ hoti ārammaṇaṃ.
{.pi}

#### 22

其次，亲依止有三种，即所缘亲依止、无间亲依止、自然亲依止。

Upanissayo pana tividho hoti– ārammaṇūpanissayo anantarūpanissayo pakatūpanissayo ceti.
{.pi}

#### 23

此处，唯强力的所缘为所缘亲依止。

Tattha ārammaṇam eva garukataṃ ārammaṇūpanissayo.
{.pi}

#### 24

无间灭的心心所法为无间亲依止。

Anantaraniruddhā cittacetasikā dhammā anantarūpanissayo.
{.pi}

#### 25

其次，贪等法及信等、乐、苦、人、食物、时节、卧具等，随宜对内外的善等法，以及业对异熟，成多种自然亲依止。

Rāgādayo pana dhammā saddhādayo ca sukhaṃ dukkhaṃ puggalo bhojanaṃ utu senāsanañ ca yathārahaṃ ajjhattañ ca bahiddhā ca kusalādi-dhammānaṃ, kammaṃ vipākānan ti ca bahudhā hoti pakatūpanissayo.
{.pi}

#### 26

名色对名色有九种缘，即依增上、俱生、相互、依止、食、根、不相应、有、不离去。

Adhipati-sahajāta-aññamañña-nissaya-āhāra-indriya-vippayutta-atthi-avigata-vaseneti yathārahaṃ **navadhā nāmarūpāni nāmarūpānaṃ** paccayā bhavanti.
{.pi}

#### 27

此处，二种增上缘，即强力的所缘对名依所缘增上，四种俱生增上对俱生名色依俱生。

Tattha garukatam ārammaṇaṃ ārammaṇādhipati-vasena nāmānaṃ, sahajātādhipati catubbidho pi sahajāta-vasena sahajātānaṃ nāmarūpānan ti ca duvidho hoti adhipatipaccayo.
{.pi}

#### 28

三种俱生缘，即心心所法彼此间及对俱生色，大种彼此间及对所造色，在结生的刹那，依处与异熟彼此间。

Cittacetasikā dhammā aññamaññaṃ sahajātarūpānañ ca, mahābhūtā aññamaññaṃ upādārūpānañ ca, paṭisandhikkhaṇe vatthu-vipākā aññamaññan ti ca tividho hoti sahajātapaccayo.
{.pi}

#### 29

三种相互缘，即心心所法彼此间，大种彼此间，在结生的刹那，依处与异熟彼此间。

Cittacetasikā dhammā aññamaññaṃ, mahābhūtā aññamaññaṃ, paṭisandhikkhaṇe vatthu-vipākā aññamaññan ti ca tividho hoti aññamaññapaccayo.
{.pi}

#### 30

三种依止缘，即心心所法彼此间及对俱生色，大种彼此间及对所造色，六依处对七识界。

Cittacetasikā dhammā aññamaññaṃ sahajātarūpānañ ca, mahābhūtā aññamaññaṃ upādārūpānañ ca, cha vatthūni sattannaṃ viññāṇadhātūnan ti ca tividho hoti nissayapaccayo.
{.pi}

#### 31

二种食缘，即段食对此身，非色食对俱生名色。

Kabaḷīkāro āhāro imassa kāyassa, arūpino āhārā sahajātānaṃ nāmarūpānan ti ca duvidho hoti āhārapaccayo.
{.pi}

#### 32

三种根缘，即五净对五识，色命根对执受色，非色根对俱生名色。

Pañca pasādā pañcannaṃ viññāṇānaṃ, rūpajīvitindriyaṃ upādinnarūpānaṃ, arūpino indriyā sahajātānaṃ nāmarūpānan ti ca tividho hoti indriyapaccayo.
{.pi}

#### 33

三种不相应缘，即在入胎的刹那，依处对异熟，心心所法对俱生色依俱生，后生的心心所法对前生的此身依后生，六依处在转起时对七识界依前生。

Okkantikkhaṇe vatthu vipākānaṃ, cittacetasikā dhammā sahajātarūpānaṃ sahajāta-vasena, pacchājātā cittacetasikā dhammā purejātassa imassa kāyassa pacchājāta-vasena, cha vatthūni pavattiyaṃ sattannaṃ viññāṇadhātūnaṃ purejāta-vaseneti ca tividho hoti vippayuttapaccayo.
{.pi}

#### 34

> 俱生、前生、后生等一切，  
> 段食、色命等，

有五种有缘及不离去缘。

> Sahajātaṃ purejātaṃ, pacchājātañ ca sabbathā,  
> Kabaḷīkāro āhāro, rūpajīvitam icc ayan ti. <q>115</q>
{.pi}

Pañcavidho hoti atthipaccayo avigatapaccayo ca.
{.pi}

#### 35

且在所缘、亲依止、业、有缘中，包摄一切缘。

Ārammaṇūpanissaya-kammatthi-paccayesu ca sabbe pi paccayā samodhānaṃ gacchanti.
{.pi}

#### 36

其次，这里的俱生色，依在转起时对心等起，及在结生时对所作色，当知有二种。

Sahajātarūpan ti pan’ettha sabbatthāpi pavatte cittasamuṭṭhānānaṃ, paṭisandhiyaṃ kaṭattārūpānañ ca vasena duvidhaṃ hotī ti veditabbaṃ.
{.pi}

#### 37

> 如是，生起的三时、离时诸法，  
> 以及内、外、有为、无为，

> 依概念、名、色成三种，  
> 在发趣中名为二十四缘。

> Iti tekālikā dhammā, kālamuttā ca sambhavā,  
> Ajjhattañ ca bahiddhā ca, saṅkhatāsaṅkhatā tathā. <q>116</q>
{.pi}

> Paññatti-nāmarūpānaṃ, vasena tividhā ṭhitā,  
> Paccayā nāma paṭṭhāne, catuvīsati sabbathā ti. <q>117</q>
{.pi}

#### 38

此处，色法即色蕴，称为心、心所的四非色蕴及涅槃等五种，称为非色及名。

Tattha rūpadhammā rūpakkhandho va, cittacetasikasaṅkhātā cattāro arūpino khandhā, nibbānañ ceti pañcavidham pi arūpan ti ca nāman ti ca pavuccati.
{.pi}

## 概念的种类 <br><span class="pi">Paññattibhedo</span> {#Pannattibhedo}

#### 39

此外，概念有所知概念、能知概念等二种。

Tato avasesā paññatti pana paññāpiyattā paññatti, paññāpanato paññattī ti ca duvidhā hoti.
{.pi}

#### 40

如何？依大种变异的行相而施设为地、山等，依材料安置的行相而为房屋、车、马车等，依五蕴而为男人、人等，依月的运行等而为方、时等，依不触的行相而为坑、窟等，依大种的相及殊胜的修习而为遍的相等，如是等区别，虽然在第一义上不存在，但是以意义影像的行相，成为心生起的所缘，由于对它的比较、分别而决定其所作，被假定、被揭示、被指称、被言说、被施设，故名概念。此概念即所知概念。

Kathaṃ? Taṃ taṃ bhūtavipariṇāmākāram upādāya tathā tathā paññattā bhūmi-pabbatādikā, sambhārasannivesākāram upādāya geha-ratha-sakaṭādikā, khandhapañcakam upādāya purisa-puggalādikā, candāvaṭṭanādikam upādāya disā-kālādikā, asamphuṭṭhākāram upādāya kūpa-guhādikā, taṃ taṃ bhūtanimittaṃ bhāvanāvisesañ ca upādāya kasiṇanimittādikā ceti evam ādi-ppabhedā pana paramatthato avijjamānā pi attha-cchāyākārena cittuppādānam ārammaṇabhūtā taṃ taṃ upādāya upanidhāya kāraṇaṃ katvā tathā tathā parikappiyamānā saṅkhāyati samaññāyati voharīyati paññāpīyatī ti paññattī ti pavuccati. Ayaṃ paññatti paññāpiyattā paññatti nāma.
{.pi}

#### 41

其次，能知概念，以名、名业等的名而显示为六种，即存在的概念、不存在的概念、依存在的不存在概念、依不存在的存在概念、依存在的存在概念、依不存在的不存在概念。

Paññāpanato paññatti pana nāma-nāmakammādi-nāmena paridīpitā, sā vijjamānapaññatti avijjamānapaññatti, vijjamānena avijjamāna-paññatti, avijjamānena vijjamāna-paññatti, vijjamānena vijjamāna-paññatti, avijjamānena avijjamāna-paññatti ceti chabbidhā hoti.
{.pi}

#### 42

此处，当以在第一义上存在的色、受等而施设，即存在的概念。

Tattha yadā pana paramatthato vijjamānaṃ rūpa-vedanādiṃ etāya paññāpenti, tadāyaṃ vijjamāna-paññatti.
{.pi}

当以在第一义上不存在的地、山等而施设，即不存在的概念。

Yadā pana paramatthato avijjamānaṃ bhūmi-pabbatādiṃ etāya paññāpenti, tadāyaṃ avijjamāna-paññattī ti pavuccati.
{.pi}

由混合二者而为其它，当知依次如六神通、女声、眼识、王子等。

Ubhinnaṃ pana vomissakavasena sesā yathākkamaṃ chaḷabhiñño, itthisaddo, cakkhuviññāṇaṃ, rājaputto ti ca veditabbā.
{.pi}

#### 43

> 依据言语的声音、经耳识路、  
> 无间转起于意门的境，

> 随后，其意义被相应地了知，  
> 应知这概念为世间约定的相。

> Vacīghosānusārena, sotaviññāṇavīthiyā,  
> Pavattānantaruppanna-manodvārassa gocarā. <q>118</q>
{.pi}

> Atthā yassānusārena, viññāyanti tato paraṃ,  
> Sāyaṃ paññatti viññeyyā, lokasaṅketanimmitā ti. <q>119</q>
{.pi}

{{<eof>}}
    摄缘分别品第八<br>
    <span class="pi">Iti Abhidhammatthasaṅgahe<br>
    Paccayasaṅgahavibhāgo nāma aṭṭhamo paricchedo</span>
{{</eof>}}