---
title: "摄心分别品第一"
language: "pi"
date: 2020-10-17T17:14:43+08:00
draft: false
weight: 1
js:
  - /js/toc.js
---

{{<namo>}}

{{<subtitle>}}Abhidhammatthasaṅgaho{{</subtitle>}}

## 开篇词 <br>Ganthārambhakathā {#Gantharambhakatha}

#### 1

> 于无等的正等正觉者、正法、最上众  
> 礼敬已，我当说摄阿毗达摩义。

> Sammāsambuddham atulaṃ sasaddhamma-gaṇuttamaṃ,  
> Abhivādiya, bhāsissaṃ Abhidhammatthasaṅgahaṃ. <q>1</q>

## 四第一义法 <br>Catuparamatthadhammo {#Catuparamatthadhammo}

#### 2

> 此处，所谓阿毗达摩诸义，依第一义有四种，  
> 即心、心所、色、涅槃等一切。

> Tattha vuttābhidhammatthā, catudhā paramatthato,  
> Cittaṃ cetasikaṃ rūpaṃ nibbānam iti sabbathā. <q>2</q>

## 各地之心 <br>Bhūmibhedacittaṃ {#Bhumibhedacittam}

#### 3

此处，先说心有四种，即欲界、色界、无色界、出世间等。

Tattha **cittaṃ** tāva catubbidhaṃ hoti kāmāvacaraṃ rūpāvacaraṃ arūpāvacaraṃ lokuttarañ ceti.

## 不善心 <br>Akusalacittaṃ {#Akusalacittam}

#### 4

此处，什么是欲界？即喜俱见相应无行一、有行一，喜俱见不相应无行一、有行一，舍俱见相应无行一、有行一，舍俱见不相应无行一、有行一，这些名为八贪俱心。

Tattha katamaṃ **kāmāvacaraṃ**? Somanassasahagataṃ diṭṭhigatasampayuttaṃ asaṅkhārikam ekaṃ, sasaṅkhārikam ekaṃ, somanassasahagataṃ diṭṭhigatavippayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ diṭṭhigatasampayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ diṭṭhigatavippayuttaṃ asaṅkhārikam ekaṃ, sasaṅkhārikam ekan ti imāni aṭṭha pi lobhasahagata-cittāni nāma.

#### 5

忧俱嗔恚相应无行一、有行一，这些名为二嗔恚相应心。

Domanassasahagataṃ paṭighasampayuttaṃ asaṅkhārikam ekaṃ, sasaṅkhārikam ekan ti imāni dve pi paṭighasampayutta-cittāni nāma.

#### 6

舍俱疑相应一，舍俱掉举相应一，这些名为二愚痴心。

Upekkhāsahagataṃ vicikicchāsampayuttam ekaṃ, upekkhāsahagataṃ uddhaccasampayuttam ekan ti imāni dve pi momūhacittāni nāma.

#### 7

如是等一切，称为十二不善心。

Icc evaṃ sabbathāpi **dvādasākusala-cittāni** samattāni.

#### 8

> 八种贪根，二种嗔根，  
> 二种痴根，即是十二不善。

> Aṭṭhadhā lobhamūlāni, dosamūlāni ca dvidhā,  
> Mohamūlāni ca dve ti, dvādasākusalā siyuṃ. <q>3</q>

## 无因心 <br>Ahetukacittaṃ {#Ahetukacittam}

#### 9

舍俱眼识，以及耳识、鼻识、舌识，苦俱身识，舍俱领受心，舍俱推度心，这些名为七不善异熟心。

Upekkhāsahagataṃ cakkhuviññāṇaṃ, tathā sotaviññāṇaṃ, ghānaviññāṇaṃ, jivhāviññāṇaṃ, dukkhasahagataṃ kāyaviññāṇaṃ, upekkhāsahagataṃ sampaṭicchana-cittaṃ, upekkhāsahagataṃ santīraṇa-cittañ ceti imāni satta pi akusala-vipāka-cittāni nāma.

#### 10

舍俱善异熟眼识，以及耳识、鼻识、舌识，乐俱身识，舍俱领受心，喜俱推度心，舍俱推度心，这些名为八善异熟无因心。

Upekkhāsahagataṃ kusalavipākaṃ cakkhuviññāṇaṃ, tathā sotaviññāṇaṃ, ghānaviññāṇaṃ, jivhāviññāṇaṃ, sukhasahagataṃ kāyaviññāṇaṃ, upekkhāsahagataṃ sampaṭicchana-cittaṃ, somanassasahagataṃ santīraṇa-cittaṃ, upekkhāsahagataṃ santīraṇa-cittañ ceti imāni aṭṭha pi kusalavipākāhetuka-cittāni nāma.

#### 11

舍俱五门转向心，以及意门转向心，喜俱生笑心，这些名为三无因唯作心。

Upekkhāsahagataṃ pañcadvārāvajjana-cittaṃ, tathā manodvārāvajjana-cittaṃ, somanassasahagataṃ hasituppāda-cittañ ceti imāni tīṇi pi ahetuka-kiriya-cittāni nāma.

#### 12

如是等一切，称为十八无因心。

Icc eva sabbathāpi **aṭṭhārasāhetuka-cittāni** samattāni.

#### 13

> 七不善异熟，八种福异熟，  
> 三唯作心等，为十八无因。

> Sattākusalapākāni, puññapākāni aṭṭhadhā,  
> Kriyacittāni tīṇī ti, aṭṭhārasa ahetukā. <q>4</q>

## 净心 <br>Sobhanacittaṃ {#Sobhanacittam}

#### 14

> 除恶、无因者，称之为净，  
> 有五十九心，或为九十一。

> Pāpāhetuka-muttāni, sobhanānī ti vuccare,  
> Ekūnasaṭṭhi cittāni, ath’ekanavutī pi vā. <q>5</q>

## 欲界净心 <br>Kāmāvacarasobhanacittaṃ {#Kamavacarasobhanacittam}

#### 15

喜俱智相应无行一、有行一，喜俱智不相应无行一、有行一，舍俱智相应无行一、有行一，舍俱智不相应无行一、有行一，这些名为八欲界善心。

Somanassasahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, somanassasahagataṃ ñāṇavippayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇavippayuttaṃ asaṅkhārikam ekaṃ, sasaṅkhārikam ekan ti imāni aṭṭha pi kāmāvacara-kusalacittāni nāma.

#### 16

喜俱智相应无行一、有行一，喜俱智不相应无行一、有行一，舍俱智相应无行一、有行一，舍俱智不相应无行一、有行一，这些名为八有因欲界异熟心。

Somanassasahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, somanassasahagataṃ ñāṇavippayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇavippayuttaṃ asaṅkhārikam ekaṃ, sasaṅkhārikam ekan ti imāni aṭṭha pi sahetuka-kāmāvacara-vipākacittāni nāma.

#### 17

喜俱智相应无行一、有行一，喜俱智不相应无行一、有行一，舍俱智相应无行一、有行一，舍俱智不相应无行一、有行一，这些名为八有因欲界唯作心。

Somanassasahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, somanassasahagataṃ ñāṇavippayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇasampayuttaṃ asaṅkhārikam ekaṃ, sasaṅkhārikam ekaṃ, upekkhāsahagataṃ ñāṇavippayuttaṃ asaṅkhārikam ekaṃ, sasaṅkhārikam ekan ti imāni aṭṭha pi sahetuka-kāmāvacara-kiriyacittāni nāma.

#### 18

如是等一切，称为二十四有因欲界善、异熟、唯作心。

Icc evaṃ sabbathāpi **catuvīsati sahetuka-kāmāvacara-kusala-vipāka-kiriya-cittāni** samattāni.

#### 19

> 依受、智、行的差别，有二十四  
> 有因欲界的福、异熟、唯作。

> Vedanā-ñāṇa-saṅkhāra-bhedena catuvīsati  
> Sahetu-kāmāvacara-puñña-pāka-kriyā matā. <q>6</q>

#### 20

> 欲中异熟二十三，福、非福二十，  
> 以及唯作十一，总计五十四。

> Kāme tevīsa pākāni, puññāpuññāni vīsati,  
> Ekādasa kriyā ceti, catupaññāsa sabbathā. <q>7</q>

## 色界心 <br>Rūpāvacaracittaṃ {#Rupavacaracittam}

#### 21

寻、伺、喜、乐、一境性俱初禅善心，伺、喜、乐、一境性俱第二禅善心，喜、乐、一境性俱第三禅善心，乐、一境性俱第四禅善心，舍、一境性俱第五禅善心，这些名为五色界善心。

Vitakka-vicāra-pīti-sukhekaggatā-sahitaṃ paṭhamajjhāna-kusalacittaṃ, vicāra-pīti-sukhekaggatā-sahitaṃ dutiyajjhāna-kusalacittaṃ, pīti-sukhekaggatā-sahitaṃ tatiyajjhāna-kusalacittaṃ, sukhekaggatā-sahitaṃ catutthajjhāna-kusalacittaṃ, upekkhekaggatā-sahitaṃ pañcamajjhāna-kusalacittañ ceti imāni pañca pi rūpāvacara-kusalacittāni nāma.

#### 22

寻、伺、喜、乐、一境性俱初禅异熟心，伺、喜、乐、一境性俱第二禅异熟心，喜、乐、一境性俱第三禅异熟心，乐、一境性俱第四禅异熟心，舍、一境性俱第五禅异熟心，这些名为五色界异熟心。

Vitakka-vicāra-pīti-sukhekaggatā-sahitaṃ paṭhamajjhāna-vipākacittaṃ, vicāra-pīti-sukhekaggatā-sahitaṃ dutiyajjhāna-vipākacittaṃ, pīti-sukhekaggatā-sahitaṃ tatiyajjhāna-vipākacittaṃ, sukhekaggatā-sahitaṃ catutthajjhāna-vipākacittaṃ, upekkhekaggatā-sahitaṃ pañcamajjhāna-vipākacittañ ceti imāni pañca pi rūpāvacara-vipākacittāni nāma.

#### 23

寻、伺、喜、乐、一境性俱初禅唯作心，伺、喜、乐、一境性俱第二禅唯作心，喜、乐、一境性俱第三禅唯作心，乐、一境性俱第四禅唯作心，舍、一境性俱第五禅唯作心，这些名为五色界唯作心。

Vitakka-vicāra-pīti-sukhekaggatā-sahitaṃ paṭhamajjhāna-kiriyacittaṃ, vicāra-pīti-sukhekaggatā-sahitaṃ dutiyajjhāna-kiriyacittaṃ, pīti-sukhekaggatā-sahitaṃ tatiyajjhāna-kiriyacittaṃ, sukhekaggatā-sahitaṃ catutthajjhāna-kiriyacittaṃ, upekkhekaggatā-sahitaṃ pañcamajjhāna-kiriyacittañ ceti imāni pañca pi rūpāvacara-kiriyacittāni nāma.

#### 24

如是等一切，称为十五色界善、异熟、唯作心。

Icc evaṃ sabbathāpi **pannarasa rūpāvacara-kusala-vipāka-kiriya-cittāni** samattāni.

#### 25

> 依禅的差别，有五种色界意，  
> 依福、异熟、唯作的差别，则有十五种。

> Pañcadhā jhānabhedena, rūpāvacara-mānasaṃ,  
> Puñña-pāka-kriyā-bhedā, taṃ pañcadasadhā bhave. <q>8</q>

## 无色界心 <br>Arūpāvacaracittaṃ {#Arupavacaracittam}

#### 26

空无边处善心，识无边处善心，无所有处善心，非想非非想处善心，这些名为四无色界善心。

Ākāsānañcāyatana-kusalacittaṃ, viññāṇañcāyatana-kusalacittaṃ, ākiñcaññāyatana-kusalacittaṃ, nevasaññānāsaññāyatana-kusalacittañ ceti imāni cattāri pi arūpāvacara-kusalacittāni nāma.

#### 27

空无边处异熟心，识无边处异熟心，无所有处异熟心，非想非非想处异熟心，这些名为四无色界异熟心。

Ākāsānañcāyatana-vipākacittaṃ, viññāṇañcāyatana-vipākacittaṃ, ākiñcaññāyatana-vipākacittaṃ, nevasaññānāsaññāyatana-vipākacittañ ceti imāni cattāri pi arūpāvacara-vipākacittāni nāma.

#### 28

空无边处唯作心，识无边处唯作心，无所有处唯作心，非想非非想处唯作心，这些名为四无色界唯作心。

Ākāsānañcāyatana-kiriyacittaṃ, viññāṇañcāyatana-kiriyacittaṃ, ākiñcaññāyatana-kiriyacittaṃ, nevasaññānāsaññāyatana-kiriyacittañ ceti imāni cattāri pi arūpāvacara-kiriyacittāni nāma.

#### 29

如是等一切，称为十二无色界善、异熟、唯作心。

Icc evaṃ sabbathāpi **dvādasa arūpāvacara-kusala-vipāka-kiriya-cittāni** samattāni.

#### 30

> 依所缘的差别，有四种无色界意，  
> 依福、异熟、唯作的差别，复成十二种。

> Ālambaṇappabhedena, catudhāruppa-mānasaṃ,  
> Puñña-pāka-kriyā-bhedā, puna dvādasadhā ṭhitaṃ. <q>9</q>

## 出世间心 <br>Lokuttaracittaṃ {#Lokuttaracittam}

#### 31

须陀洹道心，斯陀含道心，阿那含道心，阿罗汉道心，这些名为四出世间善心。

Sotāpatti-maggacittaṃ, sakadāgāmi-maggacittaṃ, anāgāmi-maggacittaṃ, arahatta-maggacittañ ceti imāni cattāri pi lokuttara-kusalacittāni nāma.

#### 32

须陀洹果心，斯陀含果心，阿那含果心，阿罗汉果心，这些名为四出世间异熟心。

Sotāpatti-phalacittaṃ, sakadāgāmi-phalacittaṃ, anāgāmi-phalacittaṃ, arahatta-phalacittañ ceti imāni cattāri pi lokuttara-vipākacittāni nāma.

#### 33

如是等一切，称为八出世间善、异熟心。

Icc evaṃ sabbathāpi **aṭṭha lokuttara-kusala-vipāka-cittāni** samattāni.

#### 34

> 依四道的差别，有四种善，以及  
> 其果性的异熟，成八种无上。

> Catumaggappabhedena, catudhā kusalaṃ, tathā  
> Pākaṃ tassa phalattā ti, aṭṭhadhānuttaraṃ mataṃ. <q>10</q>

## 摄心之数 <br>Cittagaṇanasaṅgaho {#Cittagananasangaho}

#### 35

> 如是十二不善，二十一善，  
> 三十六异熟，二十唯作心。

> Dvādasākusalān’evaṃ, kusalān’ekavīsati,  
> Chattiṃs’eva vipākāni, kriyacittāni vīsati. <q>11</q>

> - 案，**二十一善**，即欲界八、色界五、无色界四、出世间四。**三十六异熟**，即欲界无因十五、有因八、色界五、无色界四、出世间四。**二十唯作**，即欲界无因三、有因八、色界五、无色界四。

#### 36

> 欲中五十四种，色中十五，  
> 无色中十二心，及无上中八种。

> Catupaññāsadhā kāme, rūpe pannaras’īraye,  
> Cittāni dvādasāruppe, aṭṭhadhānuttare tathā. <q>12</q>

#### 37

> 而如是的八十九种意，  
> 智者们或分别为百二十一。

> Ittham ekūnanavuti-pabhedaṃ pana mānasaṃ,  
> Ekavīsasataṃ vātha, vibhajanti vicakkhaṇā. <q>13</q>

## 广数 <br>Vitthāragaṇanā {#Vittharaganana}

#### 38

八十九种心如何成为一百二十一？寻、伺、喜、乐、一境性俱初禅须陀洹道心，伺、喜、乐、一境性俱第二禅须洹道心，喜、乐、一境性俱第三禅须陀洹道心，乐、一境性俱第四禅须陀洹道心，舍、一境性俱第五禅须陀洹道心，这些名为五须陀洹道心。

Katham ekūnanavutividhaṃ cittaṃ ekavīsasataṃ hoti? Vitakka-vicāra-pīti-sukhekaggatā-sahitaṃ paṭhamajjhāna-sotāpatti-maggacittaṃ, vicāra-pīti-sukhekaggatā-sahitaṃ dutiyajjhāna-sotāpatti-maggacittaṃ, pīti-sukhekaggatā-sahitaṃ tatiyajjhāna-sotāpatti-maggacittaṃ, sukhekaggatā-sahitaṃ catutthajjhāna-sotāpatti-maggacittaṃ, upekkhekaggatāsahitaṃ pañcamajjhāna-sotāpatti-maggacittañ ceti imāni pañca pi sotāpatti-maggacittāni nāma.

#### 39

以及斯陀含道、阿那含道、阿罗汉道心等，正二十道心。

Tathā sakadāgāmimagga-anāgāmimagga-arahattamagga-cittañ ceti samavīsati maggacittāni.

#### 40

以及果心等，正四十出世间心。

Tathā phalacittāni ceti **samacattālīsa lokuttara-cittāni** bhavantī ti.

#### 41

> 依禅支相应的差别，一一分为五种，  
> 则说无上心，共有四十种，

> Jhānaṅga-yoga-bhedena, katv’ekekan tu pañcadhā,  
> Vuccatānuttaraṃ cittaṃ, cattālīsavidhan ti ca, <q>14</q>

#### 42

> 好比色界，无上如是被把握。  
> 且在初禅等的差别中，无色属第五，  

> Yathā ca rūpāvacaraṃ, gayhatānuttaraṃ tathā.  
> Paṭhamādi-jhānabhede, āruppañ cāpi pañcame, <q>15</q>

> 所以初禅等有十一种，  
> 而最后则有二十三种。

> Ekādasavidhaṃ tasmā, paṭhamādikam īritaṃ  
> Jhānam ekekam ante tu, tevīsatividhaṃ bhave. <q>16</q>

> - 案，**初禅等有十一种**，即色界善、异熟、唯作等三，以及出世间的四道、四果。**最后则有二十三种**，即色界三、无色界十二、出世间八。

#### 43

> 三十七种福，以及五十二种  
> 异熟，如是觉者们说百二十一心。

> Sattatiṃsavidhaṃ puññaṃ, dvipaññāsavidhaṃ tathā  
> Pākam icc āhu cittāni ekavīsasataṃ budhā. <q>17</q>

{{<eof>}}
    摄心分别品第一<br>
    Iti Abhidhammatthasaṅgahe<br>
    Cittasaṅgahavibhāgo nāma paṭhamo paricchedo
{{</eof>}}