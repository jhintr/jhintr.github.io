---
title: "Pāṭidesanīyakaṇḍaṃ"
subtitle: ""
language: "pi"
date: 2022-07-27T10:49:39+08:00
lastmod: 2022-07-27T10:49:39+08:00
draft: false
brewing: false
weight: 209
---

## Pāṭidesanīyasikkhāpadavaṇṇanā

> Pāṭidesanīyā nāma, khuddakānaṃ anantarā;  
> Ye dhammā aṭṭha āruḷhā, saṅkhepeneva saṅgahaṃ;  
> Tesaṃ pavattate esā, saṅkhepeneva vaṇṇanā.

#### 1228

Yāni hi ettha pāḷiyaṃ sappitelādīni niddiṭṭhāni, tāniyeva viññāpetvā bhuñjantiyā pāṭidesanīyā. Pāḷivinimuttakesu pana sabbesu dukkaṭaṃ. Sesamettha uttānameva. Aṭṭhavidhampi pan’etaṃ pāṭidesanīyaṃ catusamuṭṭhānaṃ – kāyato kāyavācato kāyacittato kāyavācācittato ca samuṭṭhāti, kiriyaṃ nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.

{{<eof>}}
    Pāṭidesanīyavaṇṇanā niṭṭhitā.<br>
    Pāṭidesanīyakaṇḍaṃ niṭṭhitaṃ.
{{</eof>}}

> Sekhiyā pana uddiṭṭhā, ye dhammā pañcasattati;  
> Tesaṃ anantarāyeva, sattādhikaraṇavhayā.

> Mahāvibhaṅge yo vutto, tesaṃ atthavinicchayo;  
> Bhikkhunīnaṃ vibhaṅgepi, tādisaṃyeva taṃ vidū.

> Yasmā tasmā visuṃ tesaṃ, dhammānaṃ atthavaṇṇanā;  
> Na vuttā tattha yā vuttā, vuttāyeva hi sā idhāti.

{{<eof>}}
    Samantapāsādikāya vinayasaṃvaṇṇanāya<br>
    Bhikkhunīvibhaṅgavaṇṇanā niṭṭhitā.
{{</eof>}}

> Sabbāsavapahaṃ esā, niṭṭhitā vaṇṇanā yathā;  
> Sabbāsavapahaṃ maggaṃ, patvā passantu nibbutinti.

{{<eof>}}
    Ubhatovibhaṅgaṭṭhakathā niṭṭhitā.
{{</eof>}}