---
title: "Okkantasaṃyuttaṃ"
subtitle: ""
lang: "pi"
date: 2022-07-27T16:29:10+08:00
lastmod: 2022-07-27T16:29:10+08:00
draft: false
brewing: false
weight: 304
---

## 1-10. Cakkhusuttādivaṇṇanā

#### 302-311

Okkantasaṃyutte **adhimuccatī** ti saddhādhimokkhaṃ paṭilabhati. **Okkanto sammattaniyāman** ti paviṭṭho ariyamaggaṃ. **Abhabbo ca tāva kālaṃ kātun** ti iminā uppanne magge phalassa anantarāyataṃ dīpeti. Uppannasmiñhi magge phalassa antarāyakaraṇaṃ nāma natthi. Tenevāha – “ayañca puggalo sotāpattiphalasacchikiriyāya paṭipanno assa, kappassa ca uḍḍayhanavelā assa, neva tāva kappo uḍḍayheyya, yāvāyaṃ puggalo na sotāpattiphalaṃ sacchikaroti, ayaṃ vuccati puggalo ṭhitakappī”ti <small>(pu. pa. 17)</small>. **Mattaso nijjhānaṃ khamantī** ti pamāṇato olokanaṃ khamanti. Sesaṃ sabbattha uttānamevāti.

{{<eof>}}Okkantasaṃyuttavaṇṇanā niṭṭhitā.{{</eof>}}