---
title: "Anuruddhasaṃyuttaṃ"
subtitle: ""
language: "pi"
date: 2022-07-27T16:40:25+08:00
lastmod: 2022-07-27T16:40:25+08:00
draft: false
brewing: false
weight: 508
---

{{<subtitle>}}1. Rahogatavaggo{{</subtitle>}}

## 1-2. Paṭhamarahogatasuttādivaṇṇanā

#### 899-900

Anuruddhasaṃyuttassa paṭhame **āraddhā** ti paripuṇṇā. Saṅkhepato pan’ettha chattiṃsāya ṭhānesu arahattaṃ pāpetvā vipassanā kathitā, dutiye dvādasasu ṭhānesu arahattaṃ pāpetvā vipassanā kathitā.

## 3. Sutanusuttavaṇṇanā

#### 901

Tatiye **mahābhiññatan** ti chaabhiññābhāvaṃ. **Hīnaṃ dhamman** tiādīsu imāya pāḷiyā attho veditabbo –

> “Katame dhammā hīnā? Dvādasa akusalacittuppādā, ime dhammā hīnā. Katame dhammā majjhimā? Tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ sabbañca rūpaṃ, ime dhammā majjhimā. Katame dhammā paṇītā? Cattāro maggā apariyāpannā, cattāri ca sāmaññaphalāni nibbānañca, ime dhammā paṇītā”ti <small>(dha. sa. 1423-1425)</small>.

## 4-7. Paṭhamakaṇḍakīsuttādivaṇṇanā

#### 902-905

Catutthe **kaṇḍakīvane** ti mahākaramandavane. Chaṭṭhe **sahassaṃ lokan** ti iminā therassa satata vihāro dassito. Thero hi pātova mukhaṃ dhovitvā atītānāgate kappasahassaṃ anussarati. Paccuppanne pana dasacakkavāḷasahassaṃ ekāvajjanassa āpāthamāgacchati. Sattamaṃ uttānameva.

## 8. Salaḷāgārasuttavaṇṇanā

#### 906

Aṭṭhame **salaḷāgāre** ti salaḷarukkhamayāya paṇṇasālāya, salaḷarukkhassa vā dvāre ṭhitattā evaṃnāmake agāre. Imasmiṃ sutte vipassanāya saddhiṃ vipassakapuggalo kathito.

## 9. Ambapālivanasuttavaṇṇanā

#### 907

Navame **āsabhiṃ vācan** ti attano arahattabhāvadīpakaṃ uttamavācaṃ. Sesaṃ sabbattha uttānatthamevāti.

{{<eop>}}Rahogatavaggo paṭhamo.{{</eop>}}

{{<subtitle>}}2. Dutiyavaggavaṇṇanā{{</subtitle>}}

#### 909-922

Dutiyavagge **ṭhānañca ṭhānato** tiādīhi thero dasabalañāṇaṃ paṭijānāti. Kimpanetaṃ sāvakānaṃ hotīti? Ekadesena hoti, sabbaññubuddhānaṃ panetaṃ nippadesaṃ sabbākāraparipūranti.

{{<eof>}}
    Anuruddhasaṃyuttavaṇṇanā niṭṭhitā.
{{</eof>}}