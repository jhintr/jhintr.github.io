---
title: 纯波逸提
date: 2018-06-04
draft: false
weight: 204
---

### Suddhapācittiyā <small>纯波逸提</small>

Ime kho panāyyāyo chasaṭṭhisatā pācittiyā dhammā uddesaṃ āgacchanti.

> 诸大德！再来诵一百六十六波逸提法。

##### 1

Yā pana bhikkhunī lasuṇaṃ khādeyya, pācittiyaṃ.

> 若比丘尼吃蒜，为波逸提。

##### 2

Yā pana bhikkhunī sambādhe lomaṃ saṃharāpeyya, pācittiyaṃ.

> 若比丘尼剃隐处的毛，为波逸提。

##### 3

Talaghātake, pācittiyaṃ.

> 以手抚触者，为波逸提。

##### 4

Jatumaṭṭhake, pācittiyaṃ.

> 以树胶作阳具者，为波逸提。

##### 5

Udakasuddhikaṃ pana bhikkhuniyā ādiyamānāya dvaṅgulapabbaparamaṃ ādātabbaṃ, taṃ atikkāmentiyā, pācittiyaṃ.

> 比丘尼取水作净，应最多取二指节（深），过此者，为波逸提。

##### 6

Yā pana bhikkhunī bhikkhussa bhuñjantassa pānīyena vā vidhūpanena vā upatiṭṭheyya, pācittiyaṃ.

> 若比丘尼以水或扇侍奉正在进食的比丘，为波逸提。

##### 7

Yā pana bhikkhunī āmakadhaññaṃ viññatvā vā viññāpetvā vā bhajjitvā vā bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya, pācittiyaṃ.

> 若比丘尼乞生谷或教人乞、炒或教人炒、捣或教人捣、煮或教人煮后食用，为波逸提。

##### 8

Yā pana bhikkhunī uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍeyya vā chaḍḍāpeyya vā, pācittiyaṃ.

> 若比丘尼将大便、小便、垃圾或残食扔或教人扔出篱笆或墙外，为波逸提。

##### 9

Yā pana bhikkhunī uccāraṃ vā passāvaṃ vā saṅkāraṃ vā vighāsaṃ vā harite chaḍḍeyya vā chaḍḍāpeyya vā, pācittiyaṃ.

> 若比丘尼将大便、小便、垃圾或残食扔或教人扔在草地上，为波逸提。

##### 10

Yā pana bhikkhunī naccaṃ vā gītaṃ vā vāditaṃ vā dassanāya gaccheyya, pācittiyaṃ.

> 若比丘尼前往观看舞蹈、歌唱或伎乐，为波逸提。

<p class="text-center">Lasuṇavaggo paṭhamo <small>蒜品第一</small></p>

##### 11

Yā pana bhikkhunī rattandhakāre appadīpe purisena saddhiṃ eken’ ekā santiṭṭheyya vā sallapeyya vā, pācittiyaṃ.

> 若比丘尼在暗夜无灯处与男子一对一地或站或语，为波逸提。

##### 12

Yā pana bhikkhunī paṭicchanne okāse purisena saddhiṃ eken’ ekā santiṭṭheyya vā sallapeyya vā, pācittiyaṃ.

> 若比丘尼在覆蔽处与男子一对一地或站或语，为波逸提。

##### 13

Yā pana bhikkhunī ajjhokāse purisena saddhiṃ eken’ ekā santiṭṭheyya vā sallapeyya vā, pācittiyaṃ.

> 若比丘尼在露地处与男子一对一地或站或语，为波逸提。

##### 14

Yā pana bhikkhunī rathikāya vā byūhe vā siṅghāṭake vā purisena saddhiṃ eken’ ekā santiṭṭheyya vā sallapeyya vā nikaṇṇikaṃ vā jappeyya dutiyikaṃ vā bhikkhuniṃ uyyojeyya, pācittiyaṃ.

> 若比丘尼在街头、巷尾或四衢大道上与男子一对一地或站或语，或耳语，或驱赶相伴的比丘尼，为波逸提。

##### 15

Yā pana bhikkhunī purebhattaṃ kulāni upasaṅkamitvā āsane nisīditvā sāmike anāpucchā pakkameyya, pācittiyaṃ.

> 若比丘尼在食前进入俗家后落座，不问主人即离开，为波逸提。

##### 16

Yā pana bhikkhunī pacchābhattaṃ kulāni upasaṅkamitvā sāmike anāpucchā āsane abhinisīdeyya vā abhinipajjeyya vā, pācittiyaṃ.

> 若比丘尼在食后进入俗家后，不问主人即于坐处上或坐或卧，为波逸提。

##### 17

Yā pana bhikkhunī vikāle kulāni upasaṅkamitvā sāmike anāpucchā seyyaṃ santharitvā vā santharāpetvā vā abhinisīdeyya vā abhinipajjeyya vā, pācittiyaṃ.

> 若比丘尼于非时进入俗家后，不问主人即敷设或教人敷设卧具后或坐或卧，为波逸提。

##### 18

Yā pana bhikkhunī duggahitena dūpadhāritena paraṃ ujjhāpeyya, pācittiyaṃ.

> 若比丘尼因误解、误会而嫌毁他人，为波逸提。

##### 19

Yā pana bhikkhunī attānaṃ vā paraṃ vā nirayena vā brahmacariyena vā abhisapeyya, pācittiyaṃ.

> 若比丘尼以地狱或梵行呪自己或他人，为波逸提。

##### 20

Yā pana bhikkhunī attānaṃ vadhitvā vadhitvā rodeyya, pācittiyaṃ.

> 若比丘尼一再捶打自己而哭泣，为波逸提。

<p class="text-center">Rattandhakāravaggo dutiyo <small>暗夜品第二</small></p>

##### 21

Yā pana bhikkhunī naggā nahāyeyya, pācittiyaṃ.

> 若比丘尼裸体洗浴，为波逸提。

##### 22

Udakasāṭikaṃ pana bhikkhuniyā kārayamānāya pamāṇikā kāretabbā, tatr’ idaṃ pamāṇaṃ, dīghaso catasso vidatthiyo sugatavidatthiyā, tiriyaṃ dve vidatthiyo, taṃ atikkāmentiyā, chedanakaṃ pācittiyaṃ.

> 比丘尼教人做水浴衣，应按量做，其量为长四张善逝张手、宽二张，过此者，应截断、为波逸提。<q>参见[比丘波逸提九十一](../bhikkhu-06/#91)</q>

##### 23

Yā pana bhikkhunī bhikkhuniyā cīvaraṃ visibbetvā vā visibbāpetvā vā, sā pacchā anantarāyikinī neva sibbeyya na sibbāpanāya ussukkaṃ kareyya, aññatra catūhapañcāhā, pācittiyaṃ.

> 若比丘尼拆或教人拆比丘尼的衣已，其后四五日内若无障碍，既不缝，也不努力请人缝，为波逸提。

##### 24

Yā pana bhikkhunī pañcāhikaṃ saṅghāṭicāraṃ atikkāmeyya, pācittiyaṃ.

> 若比丘尼超过五日不穿僧伽梨，为波逸提。

##### 25

Yā pana bhikkhunī cīvarasaṅkamanīyaṃ dhāreyya, pācittiyaṃ.

> 若比丘尼穿应归还的衣，为波逸提。

##### 26

Yā pana bhikkhunī gaṇassa cīvaralābhaṃ antarāyaṃ kareyya, pācittiyaṃ.

> 若比丘尼阻碍僧众获取衣，为波逸提。

##### 27

Yā pana bhikkhunī dhammikaṃ cīvaravibhaṅgaṃ paṭibāheyya, pācittiyaṃ.

> 若比丘尼阻止如法地分配衣，为波逸提。

##### 28

Yā pana bhikkhunī agārikassa vā paribbājakassa vā paribbājikāya vā samaṇacīvaraṃ dadeyya, pācittiyaṃ.

> 若比丘尼给予在家人、男游行者、女游行者沙门衣，为波逸提。

##### 29

Yā pana bhikkhunī dubbalacīvarapaccāsāya cīvarakālasamayaṃ atikkāmeyya, pācittiyaṃ.

> 若比丘尼因对衣期望不高而超过衣时，为波逸提。

##### 30

Yā pana bhikkhunī dhammikaṃ kathinuddhāraṃ paṭibāheyya, pācittiyaṃ.

> 若比丘尼阻止如法地撤去迦絺那，为波逸提。

<p class="text-center">Naggavaggo tatiyo <small>裸体品第三</small></p>

##### 31

Yā pana bhikkhuniyo dve ekamañce tuvaṭṭeyyuṃ, pācittiyaṃ.

> 若二比丘尼躺卧在一张床上，为波逸提。

##### 32

Yā pana bhikkhuniyo dve ekattharaṇapāvuraṇā tuvaṭṭeyyuṃ, pācittiyaṃ.

> 若二比丘尼同一被褥躺卧，为波逸提。

##### 33

Yā pana bhikkhunī bhikkhuniyā sañcicca aphāsuṃ kareyya, pācittiyaṃ.

> 若比丘尼故意让比丘尼不安，为波逸提。

##### 34

Yā pana bhikkhunī dukkhitaṃ sahajīviniṃ neva upaṭṭhaheyya na upaṭṭhāpanāya ussukkaṃ kareyya, pācittiyaṃ.

> 若比丘尼既不侍奉共同生活的病苦者，也不努力请人侍奉，为波逸提。

##### 35

Yā pana bhikkhunī bhikkhuniyā upassayaṃ datvā kupitā anattamanā nikkaḍḍheyya vā nikkaḍḍhāpeyya vā, pācittiyaṃ.

> 若比丘尼给予比丘尼住所后，瞋恚、不喜而驱赶或教人驱赶，为波逸提。<q>参见[比丘波逸提十七](../bhikkhu-06/#17)</q>

##### 36

Yā pana bhikkhunī saṃsaṭṭhā vihareyya gahapatinā vā gahapatiputtena vā, sā bhikkhunī bhikkhunīhi evam assa vacanīyā _“māyye saṃsaṭṭhā vihari gahapatināpi gahapatiputtenāpi. viviccāyye, vivekaññeva bhaginiyā saṅgho vaṇṇetī”_ ti.

> 若比丘尼与居士或居士子聚居而住，诸比丘尼应如是告彼比丘尼——「尊者！莫与居士或居士子聚居而住。尊者！请相远离，僧团实赞叹独处的姊妹」。

Evañ ca sā bhikkhunī bhikkhunīhi vuccamānā tath’ eva paggaṇheyya, sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya, yāvatatiyañ ce samanubhāsiyamānā taṃ paṭinissajjeyya, icc-etaṃ kusalaṃ, no ce paṭinissajjeyya, pācittiyaṃ.

> 诸比丘尼如是告已，彼比丘尼若仍如是执取，诸比丘尼应三次劝告彼比丘尼使舍弃之，若经三次劝告而舍弃之，如此甚好，若不舍弃，为波逸提。

##### 37

Yā pana bhikkhunī antoraṭṭhe sāsaṅkasammate sappaṭibhaye asatthikā cārikaṃ careyya, pācittiyaṃ.

> 若比丘尼无商队相伴，在境内被认为有危险、有恐怖处游行，为波逸提。

##### 38

Yā pana bhikkhunī tiroraṭṭhe sāsaṅkasammate sappaṭibhaye asatthikā cārikaṃ careyya, pācittiyaṃ.

> 若比丘尼无商队相伴，在境外被认为有危险、有恐怖处游行，为波逸提。

##### 39

Yā pana bhikkhunī antovassaṃ cārikaṃ careyya, pācittiyaṃ.

> 若比丘尼在雨季时游行，为波逸提。

##### 40

Yā pana bhikkhunī vassaṃ vuṭṭhā cārikaṃ na pakkameyya, antamaso chappañcayojanāni pi, pācittiyaṃ.

> 若比丘尼出雨季后不离开游行，乃至五六由旬，为波逸提。

<p class="text-center">Tuvaṭṭavaggo catuttho <small>躺卧品第四</small></p>

##### 41

Yā pana bhikkhunī rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya gaccheyya, pācittiyaṃ.

> 若比丘尼前往观看王宫、画苑、园林、庭院或莲池，为波逸提。

##### 42

Yā pana bhikkhunī āsandiṃ vā pallaṅkaṃ vā paribhuñjeyya, pācittiyaṃ.

> 若比丘尼使用高床或寝台，为波逸提。

##### 43

Yā pana bhikkhunī suttaṃ kanteyya, pācittiyaṃ.

> 若比丘尼纺线，为波逸提。

##### 44

Yā pana bhikkhunī gihiveyyāvaccaṃ kareyya, pācittiyaṃ.

> 若比丘尼从事在家事务，为波逸提。

##### 45

Yā pana bhikkhunī bhikkhuniyā _“ehāyye imaṃ adhikaraṇaṃ vūpasamehī”_ ti vuccamānā _“sādhū”_ ti paṭissuṇitvā, sā pacchā anantarāyikinī neva vūpasameyya na vūpasamāya ussukkaṃ kareyya, pācittiyaṃ.

> 若比丘尼在比丘尼告其「尊者！请去平息此诤论」时答道「善哉」，其后若无障碍，既不平息，也不努力请人平息，为波逸提。

##### 46

Yā pana bhikkhunī agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyya, pācittiyaṃ.

> 若比丘尼从自己手中给予在家人、男游行者、女游行者硬食或软食，为波逸提。<q>参见[比丘波逸提四十一](../bhikkhu-06/#41)</q>

##### 47

Yā pana bhikkhunī āvasathacīvaraṃ anissajjetvā paribhuñjeyya, pācittiyaṃ.

> 若比丘尼未舍弃住处衣即使用，为波逸提。

##### 48

Yā pana bhikkhunī āvasathaṃ anissajjitvā cārikaṃ pakkameyya, pācittiyaṃ.

> 若比丘尼未舍弃住处即离开游行，为波逸提。

##### 49

Yā pana bhikkhunī tiracchānavijjaṃ pariyāpuṇeyya, pācittiyaṃ.

> 若比丘尼学习旁论，为波逸提。

##### 50

Yā pana bhikkhunī tiracchānavijjaṃ vāceyya, pācittiyaṃ.

> 若比丘尼教授旁论，为波逸提。

<p class="text-center">Cittāgāravaggo pañcamo <small>画苑品第五</small></p>

##### 51

Yā pana bhikkhunī jānaṃ sabhikkhukaṃ ārāmaṃ anāpucchā paviseyya, pācittiyaṃ.

> 若比丘尼明知园林内有比丘，不问而入，为波逸提。

##### 52

Yā pana bhikkhunī bhikkhuṃ akkoseyya vā paribhāseyya vā, pācittiyaṃ.

> 若比丘尼辱骂、诽谤比丘，为波逸提。

##### 53

Yā pana bhikkhunī caṇḍīkatā gaṇaṃ paribhāseyya, pācittiyaṃ.

> 若比丘尼激怒而诽谤僧众，为波逸提。

##### 54

Yā pana bhikkhunī nimantitā vā pavāritā vā khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘尼已受邀请或已足食，或吃或食硬食或软食，为波逸提。

##### 55

Yā pana bhikkhunī kulamaccharinī assa, pācittiyaṃ.

> 若比丘尼对俗家悭吝，为波逸提。

##### 56

Yā pana bhikkhunī abhikkhuke āvāse vassaṃ vaseyya, pācittiyaṃ.

> 若比丘尼在无比丘的住处过雨季，为波逸提。

##### 57

Yā pana bhikkhunī vassaṃ vuṭṭhā ubhatosaṅghe tīhi ṭhānehi na pavāreyya, diṭṭhena vā sutena vā parisaṅkāya vā, pācittiyaṃ.

> 若比丘尼出雨季后，不在二部僧团中以三事邀请，即以见、以闻或以疑，为波逸提。

##### 58

Yā pana bhikkhunī ovādāya vā saṃvāsāya vā na gaccheyya, pācittiyaṃ.

> 若比丘尼前往教诫或共住，为波逸提。

##### 59

Anvaddhamāsaṃ bhikkhuniyā bhikkhusaṅghato dve dhammā paccāsīsitabbā, uposathapucchakañ ca ovādūpasaṅkamanañ ca, taṃ atikkāmentiyā, pācittiyaṃ.

> 比丘尼每半月应从比丘僧团请求二法，即问布萨（日期）及前往接受教诫，过此者，为波逸提。

##### 60

Yā pana bhikkhunī pasākhe jātaṃ gaṇḍaṃ vā rudhitaṃ vā anapaloketvā saṅghaṃ vā gaṇaṃ vā purisena saddhiṃ eken’ ekā bhedāpeyya vā phālāpeyya vā dhovāpeyya vā ālimpāpeyya vā bandhāpeyya vā mocāpeyya vā, pācittiyaṃ.

> 若比丘尼肢体上生痈或疮，不问僧团、僧众，与男子一对一地使其弄破、弄裂、洗净、涂油、包扎或拆包，为波逸提。

<p class="text-center">Ārāmavaggo chaṭṭho <small>园林品第六</small></p>

##### 61

Yā pana bhikkhunī gabbhiniṃ vuṭṭhāpeyya, pācittiyaṃ.

> 若比丘尼为孕妇授具足戒，为波逸提。

##### 62

Yā pana bhikkhunī pāyantiṃ vuṭṭhāpeyya, pācittiyaṃ.

> 若比丘尼为哺乳的妇女授具足戒，为波逸提。

##### 63

Yā pana bhikkhunī dve vassāni chasu dhammesu asikkhitasikkhaṃ sikkhamānaṃ vuṭṭhāpeyya, pācittiyaṃ.

> 若比丘尼为学习六法未满二年的式叉摩那授具足戒，为波逸提。

##### 64

Yā pana bhikkhunī dve vassāni chasu dhammesu sikkhitasikkhaṃ sikkhamānaṃ saṅghena asammataṃ vuṭṭhāpeyya, pācittiyaṃ.

> 若比丘尼未经僧团同意，为学习六法已满二年的式叉摩那授具足戒，为波逸提。

##### 65

Yā pana bhikkhunī ūnadvādasavassaṃ gihigataṃ vuṭṭhāpeyya, pācittiyaṃ.

> 若比丘尼为未满十二年的已婚女子授具足戒，为波逸提。

##### 66

Yā pana bhikkhunī paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ vuṭṭhāpeyya, pācittiyaṃ.

> 若比丘尼为已满十二年、学习六法未满二年的已婚女子授具足戒，为波逸提。

##### 67

Yā pana bhikkhunī paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ saṅghena asammataṃ vuṭṭhāpeyya, pācittiyaṃ.

> 若比丘尼未经僧团同意，为已满十二年、学习六法已满二年的已婚女子授具足戒，为波逸提。

##### 68

Yā pana bhikkhunī sahajīviniṃ vuṭṭhāpetvā dve vassāni neva anuggaṇheyya na anuggaṇhāpeyya, pācittiyaṃ.

> 若比丘尼为共同生活的女子授具足戒后，既不摄受，也不教人摄受，为波逸提。

##### 69

Yā pana bhikkhunī vuṭṭhāpitaṃ pavattiniṃ dve vassāni nānubandheyya, pācittiyaṃ.

> 若比丘尼不追随与授具足戒者二年，为波逸提。

##### 70

Yā pana bhikkhunī sahajīviniṃ vuṭṭhāpetvā neva vūpakāseyya na vūpakāsāpeyya, antamaso chappañcayojanāni pi, pācittiyaṃ.

> 若比丘尼为共同生活的女子授具足戒后，既不引其离开，也不教人引其离开，乃至五六由旬，为波逸提。

<p class="text-center">Gabbhinivaggo sattamo <small>孕妇品第七</small></p>

##### 71

Yā pana bhikkhunī ūnavīsativassaṃ kumāribhūtaṃ vuṭṭhāpeyya, pācittiyaṃ.

> 若比丘尼为未满二十岁的少女授具足戒，为波逸提。

##### 72

Yā pana bhikkhunī paripuṇṇavīsativassaṃ kumāribhūtaṃ dve vassāni chasu dhammesu asikkhitasikkhaṃ vuṭṭhāpeyya, pācittiyaṃ.

> 若比丘尼为已满二十岁、学习六法未满二年的少女授具足戒，为波逸提。

##### 73

Yā pana bhikkhunī paripuṇṇavīsativassaṃ kumāribhūtaṃ dve vassāni chasu dhammesu sikkhitasikkhaṃ saṅghena asammataṃ vuṭṭhāpeyya, pācittiyaṃ.

> 若比丘尼未经僧团同意，为已满二十岁、学习六法已满二年的少女授具足戒，为波逸提。

##### 74

Yā pana bhikkhunī ūnadvādasavassā vuṭṭhāpeyya, pācittiyaṃ.

> 若比丘尼未满十二年（安居），为授具足戒，为波逸提。

##### 75

Yā pana bhikkhunī paripuṇṇadvādasavassā saṅghena asammatā vuṭṭhāpeyya, pācittiyaṃ.

> 若比丘尼已满十二年（安居），未经僧团同意，为授具足戒，为波逸提。

##### 76

Yā pana bhikkhunī _“alaṃ tāva te, ayye, vuṭṭhāpitenā”_ ti vuccamānā _“sādhū”_ ti paṭissuṇitvā, sā pacchā khiyyanadhammaṃ āpajjeyya, pācittiyaṃ.

> 若比丘尼在比丘尼告其「尊者！你已为授太多具足戒了」时答道「善哉」，其后不平，为波逸提。

##### 77

Yā pana bhikkhunī sikkhamānaṃ _“sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”_ ti vatvā, sā pacchā anantarāyikinī neva vuṭṭhāpeyya na vuṭṭhāpanāya ussukkaṃ kareyya, pācittiyaṃ.

> 若比丘尼对式叉摩那说——「尊者！如果你能给我衣，则我将为你授具足戒」，其后若无障碍，既不为授，也不努力请人为授，为波逸提。

##### 78

Yā pana bhikkhunī sikkhamānaṃ _“sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī”_ ti vatvā, sā pacchā anantarāyikinī neva vuṭṭhāpeyya na vuṭṭhāpanāya ussukkaṃ kareyya, pācittiyaṃ.

> 若比丘尼对式叉摩那说——「尊者！如果你能追随我二年，则我将为你授具足戒」，其后若无障碍，既不为授，也不努力请人为授，为波逸提。

##### 79

Yā pana bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpeyya, pācittiyaṃ.

> 若比丘尼为与男子有交际的、与男孩有交际的、凶暴的、忧愁的式叉摩那授具足戒，为波逸提。

##### 80

Yā pana bhikkhunī mātāpitūhi vā sāmikena vā ananuññātaṃ sikkhamānaṃ vuṭṭhāpeyya, pācittiyaṃ.

> 若比丘尼为未经父母或丈夫允许的式叉摩那授具足戒，为波逸提。

##### 81

Yā pana bhikkhunī pārivāsikachandadānena sikkhamānaṃ vuṭṭhāpeyya, pācittiyaṃ.

> 若比丘尼以别住的给欲为式叉摩那授具足戒，为波逸提。

##### 82

Yā pana bhikkhunī anuvassaṃ vuṭṭhāpeyya, pācittiyaṃ.

> 若比丘尼年年为授具足戒，为波逸提。

##### 83

Yā pana bhikkhunī ekaṃ vassaṃ dve vuṭṭhāpeyya, pācittiyaṃ.

> 若比丘尼一年内为二（人）授具足戒，为波逸提。

<p class="text-center">Kumāribhūtavaggo aṭṭhamo <small>少女品第八</small></p>

##### 84

Yā pana bhikkhunī agilānā chattupāhanaṃ dhāreyya, pācittiyaṃ.

> 若比丘尼无病而持伞、穿拖鞋，为波逸提。

##### 85

Yā pana bhikkhunī agilānā yānena yāyeyya, pācittiyaṃ.

> 若比丘尼无病而乘车，为波逸提。

##### 86

Yā pana bhikkhunī saṅghāṇiṃ dhāreyya, pācittiyaṃ.

> 若比丘尼穿袴衣，为波逸提。

##### 87

Yā pana bhikkhunī itthālaṅkāraṃ dhāreyya, pācittiyaṃ.

> 若比丘尼穿戴女性饰品，为波逸提。

##### 88

Yā pana bhikkhunī gandhavaṇṇakena nahāyeyya, pācittiyaṃ.

> 若比丘尼用香料、颜色涂身，为波逸提。

##### 89

Yā pana bhikkhunī vāsitakena piññākena nahāyeyya, pācittiyaṃ.

> 若比丘尼用芳香的胡麻粉涂身，为波逸提。

##### 90

Yā pana bhikkhunī bhikkhuniyā ummaddāpeyya vā parimaddāpeyya vā, pācittiyaṃ.

> 若比丘尼使比丘尼按揉或按摩，为波逸提。

##### 91

Yā pana bhikkhunī sikkhamānāya ummaddāpeyya vā parimaddāpeyya vā, pācittiyaṃ.

> 若比丘尼使式叉摩那按揉或按摩，为波逸提。

##### 92

Yā pana bhikkhunī sāmaṇeriyā ummaddāpeyya vā parimaddāpeyya vā, pācittiyaṃ.

> 若比丘尼使沙弥尼按揉或按摩，为波逸提。

##### 93

Yā pana bhikkhunī gihiniyā ummaddāpeyya vā parimaddāpeyya vā, pācittiyaṃ.

> 若比丘尼使居士女按揉或按摩，为波逸提。

##### 94

Yā pana bhikkhunī bhikkhussa purato anāpucchā āsane nisīdeyya, pācittiyaṃ.

> 若比丘尼在比丘前不问即落座，为波逸提。

##### 95

Yā pana bhikkhunī anokāsakataṃ bhikkhuṃ pañhaṃ puccheyya, pācittiyaṃ.

> 若比丘尼未请求即向比丘提问，为波逸提。

##### 96

Yā pana bhikkhunī asaṃkacchikā gāmaṃ paviseyya, pācittiyaṃ.

> 若比丘尼无覆肩衣而入村，为波逸提。

<p class="text-center">Chattupāhanavaggo navamo <small>伞鞋品第九</small></p>

##### 97

Sampajānamusāvāde, pācittiyaṃ.

> 知而妄语者，为波逸提。<q>参见[比丘波逸提一](../bhikkhu-06/#1)</q>

##### 98

Omasavāde, pācittiyaṃ.

> 骂詈语者，为波逸提。<q>参见[比丘波逸提二](../bhikkhu-06/#2)</q>

##### 99

Bhikkhunipesuññe, pācittiyaṃ.

> 诽谤比丘尼者，为波逸提。<q>参见[比丘波逸提三](../bhikkhu-06/#3)</q>

##### 100

Yā pana bhikkhunī anupasampannaṃ padaso dhammaṃ vāceyya, pācittiyaṃ.

> 若比丘尼教未受具足者逐句诵法，为波逸提。<q>参见[比丘波逸提四](../bhikkhu-06/#4)</q>

##### 101

Yā pana bhikkhunī anupasampannāya uttari-diratta-tirattaṃ sahaseyyaṃ kappeyya, pācittiyaṃ.

> 若比丘尼与未受具足者同宿过二三夜，为波逸提。<q>参见[比丘波逸提五](../bhikkhu-06/#5)</q>

##### 102

Yā pana bhikkhunī purisena sahaseyyaṃ kappeyya, pācittiyaṃ.

> 若比丘尼与男人同宿，为波逸提。<q>参见[比丘波逸提六](../bhikkhu-06/#6)</q>

##### 103

Yā pana bhikkhunī purisassa uttarichappañcavācāhi dhammaṃ deseyya, aññatra viññunā itthiviggahena, pācittiyaṃ.

> 若比丘尼对男人说法过五六句，除有智女子，为波逸提。<q>参见[比丘波逸提七](../bhikkhu-06/#7)</q>

##### 104

Yā pana bhikkhunī anupasampannāya uttarimanussadhammaṃ āroceyya, bhūtasmiṃ, pācittiyaṃ.

> 若比丘尼对未受具足者宣说上人法，真实者，为波逸提。<q>参见[比丘波逸提八](../bhikkhu-06/#8)</q>

##### 105

Yā pana bhikkhunī bhikkhuniyā duṭṭhullaṃ āpattiṃ anupasampannāya āroceyya, aññatra bhikkhunisammutiyā, pācittiyaṃ.

> 若比丘尼对未受具足者宣说比丘尼的粗重罪，除比丘尼许可，为波逸提。<q>参见[比丘波逸提九](../bhikkhu-06/#9)</q>

##### 106

Yā pana bhikkhunī pathaviṃ khaṇeyya vā khaṇāpeyya vā, pācittiyaṃ.

> 若比丘尼掘地或教人掘地，为波逸提。<q>参见[比丘波逸提十](../bhikkhu-06/#10)</q>

<p class="text-center">Musāvādavaggo dasamo <small>妄语品第十</small></p>

##### 107

Bhūtagāmapātabyatāya, pācittiyaṃ.

> 毁坏生物者，为波逸提。<q>参见[比丘波逸提十一](../bhikkhu-06/#11)</q>

##### 108

Aññavādake vihesake, pācittiyaṃ.

> 言他而恼乱者，为波逸提。<q>参见[比丘波逸提十二](../bhikkhu-06/#12)</q>

##### 109

Ujjhāpanake khiyyanake, pācittiyaṃ.

> 嫌毁而轻贱者，为波逸提。<q>参见[比丘波逸提十三](../bhikkhu-06/#13)</q>

##### 110

Yā pana bhikkhunī saṅghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse santharitvā vā santharāpetvā vā, taṃ pakkamantī n’ eva uddhareyya na uddharāpeyya, anāpucchaṃ vā gaccheyya, pācittiyaṃ.

> 若比丘尼在露地敷设或教人敷设僧伽的床、椅、床褥、坐褥后，离开时既不收也不教人收，或不问而行，为波逸提。<q>参见[比丘波逸提十四](../bhikkhu-06/#14)</q>

##### 111

Yā pana bhikkhunī saṅghike vihāre seyyaṃ santharitvā vā santharāpetvā vā, taṃ pakkamantī n’ eva uddhareyya na uddharāpeyya, anāpucchaṃ vā gaccheyya, pācittiyaṃ.

> 若比丘尼在僧伽的精舍内敷设或教人敷设卧具后，离开时既不收也不教人收，或不问而行，为波逸提。<q>参见[比丘波逸提十五](../bhikkhu-06/#15)</q>

##### 112

Yā pana bhikkhunī saṅghike vihāre jānaṃ pubbupagataṃ bhikkhuniṃ anupakhajja seyyaṃ kappeyya _“yassā sambādho bhavissati, sā pakkamissatī”_ ti, etad eva paccayaṃ karitvā anaññaṃ, pācittiyaṃ.

> 若比丘尼在僧伽的精舍内明知侵占先到的比丘尼而止宿——「她若觉得拥挤就会离开」，仅为此因缘作，而非其他，为波逸提。<q>参见[比丘波逸提十六](../bhikkhu-06/#16)</q>

##### 113

Yā pana bhikkhunī bhikkhuniṃ kupitā anattamanā saṅghikā vihārā nikkaḍḍheyya vā nikkaḍḍhāpeyya vā, pācittiyaṃ.

> 若比丘尼瞋恚、不喜而从僧伽的精舍中驱赶或教人驱赶比丘尼，为波逸提。<q>参见[比丘波逸提十七](../bhikkhu-06/#17)</q>

##### 114

Yā pana bhikkhunī saṅghike vihāre upari-vehāsa-kuṭiyā āhaccapādakaṃ mañcaṃ vā pīṭhaṃ vā abhinisīdeyya vā abhinipajjeyya vā, pācittiyaṃ.

> 若比丘尼在僧伽的精舍内的阁楼上，或坐或卧于脚可拆卸的床椅上，为波逸提。<q>参见[比丘波逸提十八](../bhikkhu-06/#18)</q>

##### 115

Mahallakaṃ pana bhikkhuniyā vihāraṃ kārayamānāya yāva dvārakosā aggaḷa-ṭṭhapanāya ālokasandhi-parikammāya dvatticchadanassa pariyāyaṃ appaharite ṭhitāya adhiṭṭhātabbaṃ, tato ce uttari appaharite pi ṭhitā adhiṭṭhaheyya, pācittiyaṃ.

> 若比丘尼使人建造大精舍，为安置门闩、准备窗户，直到门边，应站在无草处指示二三层屋盖的方法，若过此者，即便站在无草处指示，为波逸提。<q>参见[比丘波逸提十九](../bhikkhu-06/#19)</q>

##### 116

Yā pana bhikkhunī jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, pācittiyaṃ.

> 若比丘尼明知而将含有生物的水泼或教人泼到草上或土上，为波逸提。<q>参见[比丘波逸提二十](../bhikkhu-06/#20)</q>

<p class="text-center">Bhūtagāmavaggo ekādasamo <small>生物品第十一</small></p>

##### 117

Agilānāya bhikkhuniyā eko āvasathapiṇḍo bhuñjitabbo, tato ce uttari bhuñjeyya, pācittiyaṃ.

> 无病比丘尼可以食用一次施处食，若食用过此者，为波逸提。<q>参见[比丘波逸提三十一](../bhikkhu-06/#31)</q>

##### 118

Gaṇabhojane, aññatra samayā, pācittiyaṃ.

> 别众食者，除适时，为波逸提。

Tatthāyaṃ samayo, gilānasamayo, cīvaradānasamayo, cīvarakārasamayo, addhānagamanasamayo, nāvābhiruhanasamayo, mahāsamayo, samaṇabhattasamayo, ayaṃ tattha samayo.

> 这里的适时是，病时，施衣时，作衣时，旅行时，乘船时，大众会时，沙门食时，这是这里的适时。<q>参见[比丘波逸提三十二](../bhikkhu-06/#32)</q>

##### 119

Bhikkhuniṃ pan’ eva kulaṃ upagataṃ pūvehi vā manthehi vā abhihaṭṭhuṃ pavāreyya, ākaṅkhamānāya bhikkhuniyā dvattipattapūrā paṭiggahetabbā, tato ce uttari paṭiggaṇheyya, pācittiyaṃ.

> 若拿饼或干粮来邀请前往俗家的比丘尼，有意欲的比丘尼可以接受二三钵，若接受过此者，为波逸提。

Dvattipattapūre paṭiggahetvā tato nīharitvā bhikkhunīhi saddhiṃ saṃvibhajitabbaṃ, ayaṃ tattha sāmīci.

> 接受二三钵后，应从彼处带回与诸比丘尼分享，这是这里的规则。<q>参见[比丘波逸提三十四](../bhikkhu-06/#34)</q>

##### 120

Yā pana bhikkhunī vikāle khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘尼在非时或吃硬食、或食软食，为波逸提。<q>参见[比丘波逸提三十七](../bhikkhu-06/#37)</q>

##### 121

Yā pana bhikkhunī sannidhikārakaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘尼吃或食贮藏的硬食或软食，为波逸提。<q>参见[比丘波逸提三十八](../bhikkhu-06/#38)</q>

##### 122

Yā pana bhikkhunī adinnaṃ mukhadvāraṃ āhāraṃ āhareyya, aññatra udaka-dantaponā, pācittiyaṃ.

> 若比丘尼把未给予的食物送入口中，除水及牙具，为波逸提。<q>参见[比丘波逸提四十](../bhikkhu-06/#40)</q>

##### 123

Yā pana bhikkhunī bhikkhuniṃ _“ehāyye, gāmaṃ vā nigamaṃ vā piṇḍāya pavisissāmā”_ ti tassā dāpetvā vā adāpetvā vā uyyojeyya _“gacchāyye, na me tayā saddhiṃ kathā vā nisajjā vā phāsu hoti, ekikāya me kathā vā nisajjā vā phāsu hotī”_ ti, etad eva paccayaṃ karitvā anaññaṃ, pācittiyaṃ.

> 若比丘尼对比丘尼（说）——「来吧，尊者！我们入村或镇去乞食」，教人给予或未教人给予彼已即驱赶——「去吧，尊者！和你一起或说或坐于我不乐，于我独自或说或坐则安乐」，仅为此因缘作，而非其他，为波逸提。<q>参见[比丘波逸提四十二](../bhikkhu-06/#42)</q>

##### 124

Yā pana bhikkhunī sabhojane kule anupakhajja nisajjaṃ kappeyya, pācittiyaṃ.

> 若比丘尼侵占有食之家而坐，为波逸提。<q>参见[比丘波逸提四十三](../bhikkhu-06/#43)</q>

##### 125

Yā pana bhikkhunī purisena saddhiṃ raho paṭicchanne āsane nisajjaṃ kappeyya, pācittiyaṃ.

> 若比丘尼隐密地与男人在覆蔽的坐处而坐，为波逸提。<q>参见[比丘波逸提四十四](../bhikkhu-06/#44)</q>

##### 126

Yā pana bhikkhunī purisena saddhiṃ eken’ ekā raho nisajjaṃ kappeyya, pācittiyaṃ.

> 若比丘尼隐密地与男人一对一而坐，为波逸提。<q>参见[比丘波逸提四十五](../bhikkhu-06/#45)</q>

<p class="text-center">Bhojanavaggo dvādasamo <small>食物品第十二</small></p>

##### 127

Yā pana bhikkhunī nimantitā sabhattā samānā santiṃ bhikkhuniṃ anāpucchā purebhattaṃ vā pacchābhattaṃ vā kulesu cārittaṃ āpajjeyya, aññatra samayā, pācittiyaṃ.

> 若比丘尼已受邀请而有食，不问在场的比丘尼即在食前或食后交际于俗家间，除适时，为波逸提。

Tatthāyaṃ samayo, cīvaradānasamayo, cīvarakārasamayo, ayaṃ tattha samayo.

> 这里的适时是，施衣时，作衣时，这是这里的适时。<q>参见[比丘波逸提四十六](../bhikkhu-06/#46)</q>

##### 128

Agilānāya bhikkhuniyā catumāsa-ppaccaya-pavāraṇā sāditabbā, aññatra punapavāraṇāya, aññatra niccapavāraṇāya, tato ce uttari sādiyeyya, pācittiyaṃ.

> 无病比丘尼可以受用四个月资具的邀请，除再邀请，除常邀请，若受用过此者，为波逸提。<q>参见[比丘波逸提四十七](../bhikkhu-06/#47)</q>

##### 129

Yā pana bhikkhunī uyyuttaṃ senaṃ dassanāya gaccheyya, aññatra tathārūpappaccayā, pācittiyaṃ.

> 若比丘尼前往观看列队的军队，除适当的因缘，为波逸提。<q>参见[比丘波逸提四十八](../bhikkhu-06/#48)</q>

##### 130

Siyā ca tassā bhikkhuniyā kocid eva paccayo senaṃ gamanāya, dirattatirattaṃ tāya bhikkhuniyā senāya vasitabbaṃ, tato ce uttari vaseyya, pācittiyaṃ.

> 若比丘尼有某因缘前往军队，彼比丘尼可以在军队中住二三夜，若住过此者，为波逸提。<q>参见[比丘波逸提四十九](../bhikkhu-06/#49)</q>

##### 131

Dirattatirattaṃ ce bhikkhunī senāya vasamānā uyyodhikaṃ vā balaggaṃ vā senābyūhaṃ vā anīkadassanaṃ vā gaccheyya, pācittiyaṃ.

> 若比丘尼在军队中住二三夜，前往演习、或将军、或列阵、或阅兵，为波逸提。<q>参见[比丘波逸提五十](../bhikkhu-06/#50)</q>

##### 132

Surā-meraya-pāne, pācittiyaṃ.

> 饮谷酒、果酒者，为波逸提。<q>参见[比丘波逸提五十一](../bhikkhu-06/#51)</q>

##### 133

Aṅguli-patodake, pācittiyaṃ.

> 以指戳者，为波逸提。<q>参见[比丘波逸提五十二](../bhikkhu-06/#52)</q>

##### 134

Udake hasadhamme, pācittiyaṃ.

> 水中嬉戏者，为波逸提。<q>参见[比丘波逸提五十三](../bhikkhu-06/#53)</q>

##### 135

Anādariye, pācittiyaṃ.

> 不恭敬者，为波逸提。<q>参见[比丘波逸提五十四](../bhikkhu-06/#54)</q>

##### 136

Yā pana bhikkhunī bhikkhuniṃ bhiṃsāpeyya, pācittiyaṃ.

> 若比丘尼恐吓比丘尼，为波逸提。<q>参见[比丘波逸提五十五](../bhikkhu-06/#55)</q>

<p class="text-center">Cārittavaggo terasamo <small>交际品第十三</small></p>

##### 137

Yā pana bhikkhunī agilānā visibbanāpekkhā jotiṃ samādaheyya vā samādahāpeyya vā, aññatra tathārūpappaccayā, pācittiyaṃ.

> 若比丘尼无病而期望取暖，燃火或教人燃火，除适当的因缘，为波逸提。<q>参见[比丘波逸提五十六](../bhikkhu-06/#56)</q>

##### 138

Yā pana bhikkhunī orena ’ddhamāsaṃ nahāyeyya, aññatra samayā, pācittiyaṃ.

> 若比丘尼尚未半月即洗澡，除适时，为波逸提。

Tatthāyaṃ samayo, _“diyaḍḍho māso seso gimhānan”_ ti _“vassānassa paṭhamo māso”_ iccete aḍḍhateyyamāsā uṇhasamayo, pariḷāhasamayo, gilānasamayo, kammasamayo, addhānagamanasamayo, vātavuṭṭhisamayo, ayaṃ tattha samayo.

> 这里的适时是，「热季的最后一个半月」、「雨季的第一个月」等两个半月为热时，烧时，病时，作业时，旅行时，风雨时，这是这里的适时。<q>参见[比丘波逸提五十七](../bhikkhu-06/#57)</q>

##### 139

Navaṃ pana bhikkhuniyā cīvaralābhāya tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ ādātabbaṃ, nīlaṃ vā kaddamaṃ vā kāḷasāmaṃ vā.

> 比丘尼获得的新衣，应取三种坏色中的任一种坏色，青色、泥色或黑褐色。

Anādā ce bhikkhunī tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ navaṃ cīvaraṃ paribhuñjeyya, pācittiyaṃ.

> 若比丘尼未取三种坏色中的任一种坏色而穿用新衣，为波逸提。<q>参见[比丘波逸提五十八](../bhikkhu-06/#58)</q>

##### 140

Yā pana bhikkhunī bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā apaccuddhāraṇaṃ paribhuñjeyya, pācittiyaṃ.

> 若比丘尼自己把衣分配给比丘、比丘尼、式叉摩那、沙弥或沙弥尼后，未经舍弃即穿用，为波逸提。<q>参见[比丘波逸提五十九](../bhikkhu-06/#59)</q>

##### 141

Yā pana bhikkhunī bhikkhuniyā pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheyya vā apanidhāpeyya vā, antamaso hasāpekkhā pi, pācittiyaṃ.

> 若比丘尼藏匿或教人藏匿比丘尼的钵、衣、坐具、针筒或腰带，乃至仅为嬉戏，为波逸提。<q>参见[比丘波逸提六十](../bhikkhu-06/#60)</q>

##### 142

Yā pana bhikkhunī sañcicca pāṇaṃ jīvitā voropeyya, pācittiyaṃ.

> 若比丘尼故意夺去生物之命，为波逸提。<q>参见[比丘波逸提六十一](../bhikkhu-06/#61)</q>

##### 143

Yā pana bhikkhunī jānaṃ sappāṇakaṃ udakaṃ paribhuñjeyya, pācittiyaṃ.

> 若比丘尼明知而服用有生物的水，为波逸提。<q>参见[比丘波逸提六十二](../bhikkhu-06/#62)</q>

##### 144

Yā pana bhikkhunī jānaṃ yathādhammaṃ nihatādhikaraṇaṃ punakammāya ukkoṭeyya, pācittiyaṃ.

> 若比丘尼明知而为再次羯磨重开如法裁决的诤论，为波逸提。<q>参见[比丘波逸提六十三](../bhikkhu-06/#63)</q>

##### 145

Yā pana bhikkhunī jānaṃ theyyasatthena saddhiṃ saṃvidhāya ekaddhānamaggaṃ paṭipajjeyya, antamaso gāmantaram pi, pācittiyaṃ.

> 若比丘尼明知而与盗贼商队相约而行于同一道路，乃至仅至邻村，为波逸提。<q>参见[比丘波逸提六十六](../bhikkhu-06/#66)</q>

##### 146

Yā pana bhikkhunī evaṃ vadeyya _“tathāhaṃ Bhagavatā dhammaṃ desitaṃ ājānāmi, yathā ye ’me antarāyikā dhammā vuttā Bhagavatā, te paṭisevato nālaṃ antarāyāyā”_ ti.

> 若比丘尼如是说——「我如是知世尊所说之法，即世尊所说的这些障碍法，从事于彼不足为碍」。

Sā bhikkhunī bhikkhunīhi evam assa vacanīyā _“māyye evaṃ avaca, mā Bhagavantaṃ abbhācikkhi, na hi sādhu Bhagavato abbhakkhānaṃ, na hi Bhagavā evaṃ vadeyya, anekapariyāyenāyye antarāyikā dhammā antarāyikā vuttā Bhagavatā, alañ ca pana te paṭisevato antarāyāyā”_ ti.

> 诸比丘尼应如是告彼比丘尼——「尊者！莫作此说，莫谤世尊，诽谤世尊实在不善，世尊实在不会如此说。尊者！世尊以多种方法说障碍法为障碍，从事于彼适足为碍」。

Evañ ca sā bhikkhunī bhikkhunīhi vuccamānā tath’ eva paggaṇheyya, sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya, yāvatatiyañ ce samanubhāsiyamānā taṃ paṭinissajjeyya, icc-etaṃ kusalaṃ, no ce paṭinissajjeyya, pācittiyaṃ.

> 诸比丘尼如是告已，彼比丘尼若仍如是执取，诸比丘尼应三次劝告彼比丘尼使舍弃之，若经三次劝告而舍弃之，如此甚好，若不舍弃，为波逸提。<q>参见[比丘波逸提六十八](../bhikkhu-06/#68)</q>

<p class="text-center">Jotivaggo cuddasamo <small>火品第十四</small></p>

##### 147

Yā pana bhikkhunī jānaṃ tathāvādiniyā bhikkhuniyā akaṭānudhammāya taṃ diṭṭhiṃ appaṭinissaṭṭhāya saddhiṃ sambhuñjeyya vā, saṃvaseyya vā, saha vā seyyaṃ kappeyya, pācittiyaṃ.

> 若比丘尼明知而与如是说且未随法作、未舍弃此见的比丘尼同吃、同住或同宿，为波逸提。<q>参见[比丘波逸提六十九](../bhikkhu-06/#69)</q>

##### 148

Samaṇuddesā pi ce evaṃ vadeyya _“tathāhaṃ Bhagavatā dhammaṃ desitaṃ ājānāmi, yathā ye ’me antarāyikā dhammā vuttā Bhagavatā, te paṭisevato nālaṃ antarāyāyā”_ ti.

> 若沙弥尼也如是说——「我如是知世尊所说之法，即世尊所说的这些障碍法，从事于彼不足为碍」。

Sā samaṇuddesā bhikkhunīhi evam assa vacanīyā _“māyye samaṇuddese evaṃ avaca, mā Bhagavantaṃ abbhācikkhi, na hi sādhu Bhagavato abbhakkhānaṃ, na hi Bhagavā evaṃ vadeyya, anekapariyāyenāyye samaṇuddese antarāyikā dhammā antarāyikā vuttā Bhagavatā, alañ ca pana te paṭisevato antarāyāyā”_ ti.

> 诸比丘尼应如是告彼沙弥尼——「尊者沙弥！莫作此说，莫谤世尊，诽谤世尊实在不善，世尊实在不会如此说。尊者沙弥！世尊以多种方法说障碍法为障碍，从事于彼适足为碍」。

Evañ ca sā samaṇuddesā bhikkhunīhi vuccamānā tath’ eva paggaṇheyya, sā samaṇuddesā bhikkhunīhi evam assa vacanīyā _“ajjatagge te, ayye, samaṇuddese na c’ eva so Bhagavā satthā apadisitabbo, yam pi ca ’ññā samaṇuddesā labhanti bhikkhunīhi saddhiṃ dirattatirattaṃ sahaseyyaṃ, sāpi te na ’tthi, cara pi re, vinassā”_ ti.

> 诸比丘尼如是告已，彼沙弥尼若仍如是执取，诸比丘尼应如是告彼沙弥尼——「尊者沙弥！今后你不可称世尊为师，其他的沙弥尼能与诸比丘尼同宿二三夜，你不可以，哎，走吧，消失吧」。

Yā pana bhikkhunī jānaṃ tathānāsitaṃ samaṇuddesaṃ upalāpeyya vā, upaṭṭhāpeyya vā, sambhuñjeyya vā, saha vā seyyaṃ kappeyya, pācittiyaṃ.

> 若比丘尼明知而与如是灭摈的沙弥尼谈论，或令侍奉，或同吃、同宿，为波逸提。<q>参见[比丘波逸提七十](../bhikkhu-06/#70)</q>

##### 149

Yā pana bhikkhunī bhikkhunīhi sahadhammikaṃ vuccamānā evaṃ vadeyya _“na tāvāhaṃ, ayye, etasmiṃ sikkhāpade sikkhissāmi, yāva na aññaṃ bhikkhuniṃ byattaṃ vinayadharaṃ paripucchāmī”_ ti, pācittiyaṃ.

> 若比丘尼经诸比丘尼如法而告，如是说——「尊者！直到我遍问另一有能的持律比丘尼前，我将不学此学处」，为波逸提。

Sikkhamānāya, bhikkhave, bhikkhuniyā aññātabbaṃ paripucchitabbaṃ paripañhitabbaṃ, ayaṃ tattha sāmīci.

> 诸比丘！为学的比丘尼应了知、应遍问、应遍审，这是这里的规则。<q>参见[比丘波逸提七十一](../bhikkhu-06/#71)</q>

##### 150

Yā pana bhikkhunī pātimokkhe uddissamāne evaṃ vadeyya _“kiṃ pan’ imehi khuddānukhuddakehi sikkhāpadehi uddiṭṭhehi, yāvad eva kukkuccāya vihesāya vilekhāya saṃvattantī”_ ti, sikkhāpadavivaṇṇake pācittiyaṃ.

> 若比丘尼在诵波罗提木叉时如是说——「为何要诵这些小随小学处，它们只会引起恶作、恼害、混乱」，诽谤学处者，为波逸提。<q>参见[比丘波逸提七十二](../bhikkhu-06/#72)</q>

##### 151

Yā pana bhikkhunī anvaddhamāsaṃ pātimokkhe uddissamāne evaṃ vadeyya _“idān’ eva kho ahaṃ ayye jānāmi, ayam pi kira dhammo suttāgato suttapariyāpanno anvaddhamāsaṃ uddesaṃ āgacchatī”_ ti.

> 若比丘尼在每半月诵波罗提木叉时如是说——「尊者！现在我才知道，这法实为经之所来、经之所属，每半月来诵」。

Tañ ce bhikkhuniṃ aññā bhikkhuniyo jāneyyuṃ _nisinnapubbaṃ imāya bhikkhuniyā dvattikkhattuṃ pātimokkhe uddissamāne, ko pana vādo bhiyyo.

> 若其他诸比丘尼知道彼比丘尼——「此比丘尼在诵波罗提木叉时已坐过二三次，为何还要再说」。

Na ca tassā bhikkhuniyā aññāṇakena mutti atthi, yañ ca tattha āpattiṃ āpannā, tañ ca yathādhammo kāretabbo, uttari ca ’ssā moho āropetabbo _“tassā te, ayye, alābhā, tassā te dulladdhaṃ, yaṃ tvaṃ pātimokkhe uddissamāne na sādhukaṃ aṭṭhiṃ katvā manasi karosī”_ ti, idaṃ tasmiṃ mohanake pācittiyaṃ.

> 彼比丘尼不得以无知而开脱，于此已犯之罪应如法对待，更应指责其愚痴——「尊者！这对你无利，这对你无得，你在诵波罗提木叉时未善用心、作意」，这于彼愚痴之人为波逸提。<q>参见[比丘波逸提七十三](../bhikkhu-06/#73)</q>

##### 152

Yā pana bhikkhunī bhikkhuniyā kupitā anattamanā pahāraṃ dadeyya, pācittiyaṃ.

> 若比丘尼瞋恚、不喜而打比丘尼，为波逸提。<q>参见[比丘波逸提七十四](../bhikkhu-06/#74)</q>

##### 153

Yā pana bhikkhunī bhikkhuniyā kupitā anattamanā talasattikaṃ uggireyya, pācittiyaṃ.

> 若比丘尼瞋恚、不喜而对比丘尼举手作打，为波逸提。<q>参见[比丘波逸提七十五](../bhikkhu-06/#75)</q>

##### 154

Yā pana bhikkhunī bhikkhuniṃ amūlakena saṅghādisesena anuddhaṃseyya, pācittiyaṃ.

> 若比丘尼以无根据的僧残诽谤比丘尼，为波逸提。<q>参见[比丘波逸提七十六](../bhikkhu-06/#76)</q>

##### 155

Yā pana bhikkhunī bhikkhuniyā sañcicca kukkuccaṃ upadaheyya _“iti ’ssā muhuttam pi aphāsu bhavissatī”_ ti, etad eva paccayaṃ karitvā anaññaṃ, pācittiyaṃ.

> 若比丘尼故意导致比丘尼恶作——「如此她将有片刻的不安」，仅为此因缘作，而非其他，为波逸提。<q>参见[比丘波逸提七十七](../bhikkhu-06/#77)</q>

##### 156

Yā pana bhikkhunī bhikkhunīnaṃ bhaṇḍanajātānaṃ kalahajātānaṃ vivādāpannānaṃ upassutiṃ tiṭṭheyya _“yaṃ imā bhaṇissanti, taṃ sossāmī”_ ti, etad eva paccayaṃ karitvā anaññaṃ, pācittiyaṃ.

> 若比丘尼驻足窃听发生争吵、发生不和、从事诤论的比丘尼们——「我要听听她们说的」，仅为此因缘作，而非其他，为波逸提。<q>参见[比丘波逸提七十八](../bhikkhu-06/#78)</q>

<p class="text-center">Diṭṭhivaggo pannarasamo <small>见品第十五</small></p>

##### 157

Yā pana bhikkhunī dhammikānaṃ kammānaṃ chandaṃ datvā pacchā khīyanadhammaṃ āpajjeyya, pācittiyaṃ.

> 若比丘尼对如法的羯磨给欲已，之后又生不平，为波逸提。<q>参见[比丘波逸提七十九](../bhikkhu-06/#79)</q>

##### 158

Yā pana bhikkhunī saṅghe vinicchayakathāya vattamānāya chandaṃ adatvā uṭṭhāyāsanā pakkameyya, pācittiyaṃ.

> 若比丘尼在僧伽作裁决时，不给欲即从坐起而离开，为波逸提。<q>参见[比丘波逸提八十](../bhikkhu-06/#80)</q>

##### 159

Yā pana bhikkhunī samaggena saṅghena cīvaraṃ datvā pacchā khīyanadhammaṃ āpajjeyya _“yathāsanthutaṃ bhikkhuniyo saṅghikaṃ lābhaṃ pariṇāmentī”_ ti, pācittiyaṃ.

> 若比丘尼给与和合的僧团衣已，之后又生不平——「诸比丘尼随亲疏地分配僧团的利养」，为波逸提。<q>参见[比丘波逸提八十一](../bhikkhu-06/#81)</q>

##### 160

Yā pana bhikkhunī jānaṃ saṅghikaṃ lābhaṃ pariṇataṃ puggalassa pariṇāmeyya, pācittiyaṃ.

> 若比丘尼明知而将已分配给僧团的利养分配给个人，为波逸提。<q>参见[比丘波逸提八十二](../bhikkhu-06/#82)</q>

##### 161

Yā pana bhikkhunī ratanaṃ vā ratanasammataṃ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṃ.

> 若比丘尼捉持或教人捉持宝或类似宝者，除自园或自住处，为波逸提。

Ratanaṃ vā pana bhikkhuniyā ratanasammataṃ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṃ _“yassa bhavissati, so harissatī”_ ti, ayaṃ tattha sāmīci.

> 比丘尼在自园或自住处捉持或教人捉持宝或类似宝者后，应保存——「物主将会拿去」，这是这里的规则。<q>参见[比丘波逸提八十四](../bhikkhu-06/#84)</q>

##### 162

Yā pana bhikkhunī aṭṭhimayaṃ vā dantamayaṃ vā visāṇamayaṃ vā sūcigharaṃ kārāpeyya, bhedanakaṃ pācittiyaṃ.

> 若比丘尼教人做骨制、牙制、角制的针筒，应打碎、为波逸提。<q>参见[比丘波逸提八十六](../bhikkhu-06/#86)</q>

##### 163

Navaṃ pana bhikkhuniyā mañcaṃ vā pīṭhaṃ vā kārayamānāya aṭṭhaṅgulapādakaṃ kāretabbaṃ sugataṅgulena, aññatra heṭṭhimāya aṭaniyā, taṃ atikkāmentiyā, chedanakaṃ pācittiyaṃ.

> 比丘尼教人做新的床或椅，应做八善逝指高的脚，除底部框架，过此者，应截断、为波逸提。<q>参见[比丘波逸提八十七](../bhikkhu-06/#87)</q>

##### 164

Yā pana bhikkhunī mañcaṃ vā pīṭhaṃ vā tūlonaddhaṃ kārāpeyya, uddālanakaṃ pācittiyaṃ.

> 若比丘尼教人做覆以棉花的床或椅，应破坏、为波逸提。<q>参见[比丘波逸提八十八](../bhikkhu-06/#88)</q>

##### 165

Kaṇḍuppaṭicchādiṃ pana bhikkhuniyā kārayamānāya pamāṇikā kāretabbā, tatr’ idaṃ pamāṇaṃ, dīghaso catasso vidatthiyo sugatavidatthiyā, tiriyaṃ dve vidatthiyo, taṃ atikkāmentiyā, chedanakaṃ pācittiyaṃ.

> 比丘尼教人做覆疮衣，应按量做，其量为长四张善逝张手、宽二张手，过此者，应截断、为波逸提。<q>参见[比丘波逸提九十](../bhikkhu-06/#90)</q>

##### 166

Yā pana bhikkhunī sugatacīvarappamāṇaṃ cīvaraṃ kārāpeyya, atirekaṃ vā, chedanakaṃ pācittiyaṃ.

> 若比丘尼教人做善逝衣量之衣或过此者，应截断、为波逸提。

Tatr’ idaṃ Sugatassa sugatacīvarappamāṇaṃ, dīghaso nava vidatthiyo sugatavidatthiyā, tiriyaṃ cha vidatthiyo, idaṃ Sugatassa sugatacīvarappamāṇanti.

> 善逝的善逝衣量为长九张善逝张手、宽六张手，这是善逝的善逝衣量。<q>参见[比丘波逸提九十二](../bhikkhu-06/#92)</q>

<p class="text-center">Dhammikavaggo soḷasamo <small>如法品第十六</small></p>

Uddiṭṭhā kho ayyāyo chasaṭṭhisatā pācittiyā dhammā.

> 诸大德！已诵一百六十六波逸提法。

Tatthāyyāyo pucchāmi, _kacci ’ttha parisuddhā?_ dutiyam pi pucchāmi, _kacci ’ttha parisuddhā?_ tatiyam pi pucchāmi, _kacci ’ttha parisuddhā?_ Parisuddh’ etthāyyāyo, tasmā tuṇhī, evam etaṃ dhārayāmī ti.

> 现在我问诸大德，于此清净否？我再问，于此清净否？我三问，于此清净否？诸大德于此清净，是故默然，是事我如是持。

<p class="text-center">Pācittiyā niṭṭhitā <small>波逸提终</small></p>
