---
title: 舍波逸提
date: 2017-10-15
draft: false
weight: 104
---

### Nissaggiyapācittiyā <small>舍波逸提</small>

Ime kho pan’ āyasmanto tiṃsa nissaggiyā pācittiyā dhammā uddesaṃ āgacchanti.

> 诸大德！再来诵三十舍波逸提法。

##### 1

Niṭṭhitacīvarasmiṃ bhikkhunā ubbhatasmiṃ kathine, dasāhaparamaṃ atirekacīvaraṃ dhāretabbaṃ, taṃ atikkāmayato, nissaggiyaṃ pācittiyaṃ.

> 当比丘作衣已竟、迦絺那已出，多余的衣最多可持有十天，过此者，应舍弃、为波逸提。

##### 2

Niṭṭhitacīvarasmiṃ bhikkhunā ubbhatasmiṃ kathine, ekarattam pi ce bhikkhu ticīvarena vippavaseyya, aññatra bhikkhusammutiyā, nissaggiyaṃ pācittiyaṃ.

> 当比丘作衣已竟、迦絺那已出，若比丘即使一夜离三衣而住，除比丘许可，应舍弃、为波逸提。

##### 3

Niṭṭhitacīvarasmiṃ bhikkhunā ubbhatasmiṃ kathine, bhikkhuno pan’ eva akālacīvaraṃ uppajjeyya, ākaṅkhamānena bhikkhunā paṭiggahetabbaṃ, paṭiggahetvā khippam eva kāretabbaṃ.

> 当比丘作衣已竟、迦絺那已出，若有非时衣给与比丘，有意欲的比丘可以接受，接受后应尽快完成。

No ca ’ssa pāripūri, māsaparamaṃ tena bhikkhunā taṃ cīvaraṃ nikkhipitabbaṃ, ūnassa pāripūriyā satiyā paccāsāya. Tato ce uttari nikkhipeyya, satiyā pi paccāsāya, nissaggiyaṃ pācittiyaṃ.

> 若不足者，在存有补全不足的期望下，彼比丘可保存此衣最多一月。若保存过此者，即使是存有期望，应舍弃、为波逸提。

##### 4

Yo pana bhikkhu aññātikāya bhikkhuniyā purāṇacīvaraṃ dhovāpeyya vā rajāpeyya vā ākoṭāpeyya vā, nissaggiyaṃ pācittiyaṃ.

> 若比丘使非亲属的比丘尼或洗、或染、或捶打旧衣，应舍弃、为波逸提。

##### 5

Yo pana bhikkhu aññātikāya bhikkhuniyā hatthato cīvaraṃ paṭiggaṇheyya, aññatra pārivattakā, nissaggiyaṃ pācittiyaṃ.

> 若比丘从非亲属的比丘尼手中接受衣，除交换，应舍弃、为波逸提。

##### 6

Yo pana bhikkhu aññātakaṃ gahapatiṃ vā gahapatāniṃ vā cīvaraṃ viññāpeyya, aññatra samayā, nissaggiyaṃ pācittiyaṃ.

> 若比丘向非亲属的居士或居士女乞衣，除适时，应舍弃、为波逸提。

Tatthāyaṃ samayo, acchinnacīvaro vā hoti bhikkhu, naṭṭhacīvaro vā, ayaṃ tattha samayo.

> 这里的适时是，比丘的衣遭夺或丢失，这是这里的适时。

##### 7

Tañ ce aññātako gahapati vā gahapatānī vā bahūhi cīvarehi abhihaṭṭhuṃ pavāreyya, santar-uttara-paramaṃ tena bhikkhunā tato cīvaraṃ sāditabbaṃ. Tato ce uttari sādiyeyya, nissaggiyaṃ pācittiyaṃ.

> 若非亲属的居士或居士女拿很多衣来邀请他，彼比丘最多可从中受用下衣与上衣。若受用过此者，应舍弃、为波逸提。

##### 8

Bhikkhuṃ pan’ eva uddissa aññātakassa gahapatissa vā gahapatāniyā vā cīvaracetāpannaṃ upakkhaṭaṃ hoti _“iminā cīvaracetāpannena cīvaraṃ cetāpetvā, itthannāmaṃ bhikkhuṃ cīvarena acchādessāmī”_ ti.

> 有非亲属的居士或居士女为指定的比丘准备衣资——「用这衣资换取衣后，我要把衣给某位比丘穿」。

Tatra ce so bhikkhu pubbe appavārito upasaṅkamitvā cīvare vikappaṃ āpajjeyya _“sādhu vata maṃ āyasmā, iminā cīvaracetāpannena evarūpaṃ vā evarūpaṃ vā cīvaraṃ cetāpetvā acchādehī”_ ti, kalyāṇakamyataṃ upādāya, nissaggiyaṃ pācittiyaṃ.

> 若彼比丘事先未受邀请即前往那里，对衣提出建议——「善哉，大德！请用这衣资换取这般这般的衣而给我穿」，为了希求好者，应舍弃、为波逸提。

##### 9

Bhikkhuṃ pan’ eva uddissa ubhinnaṃ aññātakānaṃ gahapatīnaṃ vā gahapatānīnaṃ vā paccekacīvaracetāpannāni upakkhaṭāni honti _“imehi mayaṃ paccekacīvaracetāpannehi paccekacīvarāni cetāpetvā, itthannāmaṃ bhikkhuṃ cīvarehi acchādessāmā”_ ti.

> 有两个非亲属的居士或居士女为指定的比丘准备各自的衣资——「用这些各自的衣资换取各自的衣后，我们要把两件衣给某位比丘穿」。

Tatra ce so bhikkhu pubbe appavārito upasaṅkamitvā cīvare vikappaṃ āpajjeyya _“sādhu vata maṃ āyasmanto, imehi paccekacīvaracetāpannehi evarūpaṃ vā evarūpaṃ vā cīvaraṃ cetāpetvā acchādetha, ubho va santā ekenā”_ ti, kalyāṇakamyataṃ upādāya, nissaggiyaṃ pācittiyaṃ.

> 若彼比丘事先未受邀请即前往那里，对衣提出建议——「善哉，诸大德！请你们用这些各自的衣资换取这般这般的衣而给我穿，合二为一」，为了希求好者，应舍弃、为波逸提。

##### 10

Bhikkhuṃ pan’ eva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṃ pahiṇeyya _“iminā cīvaracetāpannena cīvaraṃ cetāpetvā, itthannāmaṃ bhikkhuṃ cīvarena acchādehī”_ ti.

> 若国王、或王臣、或婆罗门、或居士经由使者送衣资给指定的比丘——「用这衣资换取衣后，请把衣给某位比丘穿」。

So ce dūto taṃ bhikkhuṃ upasaṅkamitvā evaṃ vadeyya _“idaṃ kho, bhante, āyasmantaṃ uddissa cīvaracetāpannaṃ ābhataṃ, paṭiggaṇhātu āyasmā cīvaracetāpannan”_ ti. Tena bhikkhunā so dūto evam assa vacanīyo _“na kho mayaṃ, āvuso, cīvaracetāpannaṃ paṭiggaṇhāma, cīvarañ ca kho mayaṃ paṭiggaṇhāma kālena kappiyan”_ ti.

> 若彼使者前往彼比丘处如是说——「尊者！这衣资是带给指定的大德的，请大德接受衣资。」彼比丘应如是对彼使者说——「贤者！我们不能接受衣资，然而我们适时地接受适当的衣。」

So ce dūto taṃ bhikkhuṃ evaṃ vadeyya _“atthi pan’ āyasmato koci veyyāvaccakaro”_ ti. Cīvaratthikena, bhikkhave, bhikkhunā veyyāvaccakaro niddisitabbo ārāmiko vā upāsako vā _“eso kho, āvuso, bhikkhūnaṃ veyyāvaccakaro”_ ti.

> 若彼使者对彼比丘如是说——「有哪位是大德的执事人？」诸比丘！欲求衣的比丘应指示园人或优婆塞为执事人——「贤者！这位是比丘们的执事人。」

So ce dūto taṃ veyyāvaccakaraṃ saññāpetvā taṃ bhikkhuṃ upasaṅkamitvā evaṃ vadeyya _“yaṃ kho, bhante, āyasmā veyyāvaccakaraṃ niddisi, saññatto so mayā, upasaṅkamat’ āyasmā kālena, cīvarena taṃ acchādessatī”_ ti.

> 若彼使者知会彼执事人已，前往彼比丘处如是说——「尊者！我已知会大德所指示的那位执事人了，请大德适时前往，他将把衣给您。」

Cīvaratthikena, bhikkhave, bhikkhunā veyyāvaccakaro upasaṅkamitvā dvattikkhattuṃ codetabbo sāretabbo _“attho me, āvuso, cīvarenā”_ ti, dvattikkhattuṃ codayamāno sārayamāno taṃ cīvaraṃ abhinipphādeyya, icc-etaṃ kusalaṃ.

> 诸比丘！欲求衣的比丘可以二、三次地前往执事人处敦促、提醒——「贤者！我需要衣」，若经二、三次地敦促、提醒而得到衣，如此甚好。

No ce abhinipphādeyya, catukkhattuṃ pañcakkhattuṃ chakkhattuparamaṃ tuṇhībhūtena uddissa ṭhātabbaṃ, catukkhattuṃ pañcakkhattuṃ chakkhattuparamaṃ tuṇhībhūto uddissa tiṭṭhamāno taṃ cīvaraṃ abhinipphādeyya, icc-etaṃ kusalaṃ. Tato ce uttari vāyamamāno taṃ cīvaraṃ abhinipphādeyya, nissaggiyaṃ pācittiyaṃ.

> 若未得到，可以四次、五次、最多六次为此默然而立，若经四次、五次、最多六次为此默然而立而得到衣，如此甚好。若经更多的努力而得到衣，应舍弃、为波逸提。

No ce abhinipphādeyya, yat’ assa cīvaracetāpannaṃ ābhataṃ, tattha sāmaṃ vā gantabbaṃ, dūto vā pāhetabbo _“yaṃ kho tumhe āyasmanto bhikkhuṃ uddissa cīvaracetāpannaṃ pahiṇittha, na taṃ tassa bhikkhuno kiñci atthaṃ anubhoti, yuñjant’ āyasmanto sakaṃ, mā vo sakaṃ vinassā”_ ti, ayaṃ tattha sāmīci.

> 若未得到，应自己去或派使者到为他带来衣资之处——「诸大德！你们已送给指定的比丘的衣资，彼比丘未获得其任何利益，请诸大德自己努力，莫失去你们自己的」，这是这里的规则。

<p class="text-center">Kathinavaggo paṭhamo <small>迦絺那品第一</small></p>

##### 11

Yo pana bhikkhu kosiyamissakaṃ santhataṃ kārāpeyya, nissaggiyaṃ pācittiyaṃ.

> 若比丘教人作混有蚕丝的卧具，应舍弃、为波逸提。

##### 12

Yo pana bhikkhu suddhakāḷakānaṃ eḷakalomānaṃ santhataṃ kārāpeyya, nissaggiyaṃ pācittiyaṃ.

> 若比丘教人作纯黑羊毛的卧具，应舍弃、为波逸提。

##### 13

Navaṃ pana bhikkhunā santhataṃ kārayamānena dve bhāgā suddhakāḷakānaṃ eḷakalomānaṃ ādātabbā, tatiyaṃ odātānaṃ, catutthaṃ gocariyānaṃ.

> 比丘教人作新卧具，应取两份纯黑羊毛，第三份为白色，第四份为褐色。

Anādā ce bhikkhu dve bhāge suddhakāḷakānaṃ eḷakalomānaṃ, tatiyaṃ odātānaṃ, catutthaṃ gocariyānaṃ, navaṃ santhataṃ kārāpeyya, nissaggiyaṃ pācittiyaṃ.

> 若比丘教人作新卧具，而未取两份纯黑羊毛、第三份白色、第四份褐色，应舍弃、为波逸提。

##### 14

Navaṃ pana bhikkhunā santhataṃ kārāpetvā chabbassāni dhāretabbaṃ, orena ce channaṃ vassānaṃ taṃ santhataṃ vissajjetvā vā avissajjetvā vā aññaṃ navaṃ santhataṃ kārāpeyya, aññatra bhikkhusammutiyā, nissaggiyaṃ pācittiyaṃ.

> 比丘教人作新卧具已，应持用六年，若六年内无论舍弃或未舍弃此卧具，而教人作另一新卧具，除比丘许可，应舍弃、为波逸提。

##### 15

Nisīdanasanthataṃ pana bhikkhunā kārayamānena purāṇasanthatassa sāmantā sugatavidatthi ādātabbā dubbaṇṇakaraṇāya.

> 比丘教人作坐具，应取旧卧具周边一善逝张手以作坏色。

Anādā ce bhikkhu purāṇasanthatassa sāmantā sugatavidatthiṃ navaṃ nisīdanasanthataṃ kārāpeyya, nissaggiyaṃ pācittiyaṃ.

> 若比丘未取旧卧具周边一善逝张手而教人作新坐具，应舍弃、为波逸提。

##### 16

Bhikkhuno pan’ eva addhānamaggappaṭipannassa eḷakalomāni uppajjeyyuṃ, ākaṅkhamānena bhikkhunā paṭiggahetabbāni, paṭiggahetvā tiyojanaparamaṃ sahatthā haritabbāni asante hārake. Tato ce uttari hareyya, asante pi hārake, nissaggiyaṃ pācittiyaṃ.

> 若有羊毛给与行于旅途的比丘，有意欲的比丘可以接受，接受后，若无人持，则可自己手持最多三由旬。若过此而持者，即便无人持，应舍弃、为波逸提。

##### 17

Yo pana bhikkhu aññātikāya bhikkhuniyā eḷakalomāni dhovāpeyya vā rajāpeyya vā vijaṭāpeyya vā, nissaggiyaṃ pācittiyaṃ.

> 若比丘使非亲属的比丘尼或洗、或染、或梳理羊毛，应舍弃、为波逸提。

##### 18

Yo pana bhikkhu jātarūparajataṃ uggaṇheyya vā uggaṇhāpeyya vā upanikkhittaṃ vā sādiyeyya, nissaggiyaṃ pācittiyaṃ.

> 若比丘捉持金银，或教人捉持，或受用放置者，应舍弃、为波逸提。

##### 19

Yo pana bhikkhu nānappakārakaṃ rūpiyasaṃvohāraṃ samāpajjeyya, nissaggiyaṃ pācittiyaṃ.

> 若比丘从事种种金钱交易，应舍弃、为波逸提。

##### 20

Yo pana bhikkhu nānappakārakaṃ kayavikkayaṃ samāpajjeyya, nissaggiyaṃ pācittiyaṃ.

> 若比丘从事种种买卖，应舍弃、为波逸提。

<p class="text-center">Kosiyavaggo dutiyo <small>蚕丝品第二</small></p>

##### 21

Dasāhaparamaṃ atirekapatto dhāretabbo, taṃ atikkāmayato, nissaggiyaṃ pācittiyaṃ.

> 多余的钵最多可持有十天，过此者，应舍弃、为波逸提。

##### 22

Yo pana bhikkhu ūnapañcabandhanena pattena aññaṃ navaṃ pattaṃ cetāpeyya, nissaggiyaṃ pācittiyaṃ.

> 若比丘以少于五个补缀的钵换取另一新钵，应舍弃、为波逸提。

Tena bhikkhunā so patto bhikkhuparisāya nissajjitabbo, yo ca tassā bhikkhuparisāya pattapariyanto, so tassa bhikkhuno padātabbo _“ayaṃ te bhikkhu patto yāva bhedanāya dhāretabbo”_ ti, ayaṃ tattha sāmīci.

> 彼比丘应在比丘众中舍弃该钵，比丘众的最后一个钵即应给予彼比丘——「比丘！这是你的钵，要用到破了为止」，这是这里的规则。

##### 23

Yāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyath’ idaṃ, sappi navanītaṃ telaṃ madhu phāṇitaṃ, tāni paṭiggahetvā sattāhaparamaṃ sannidhikārakaṃ paribhuñjitabbāni, taṃ atikkāmayato, nissaggiyaṃ pācittiyaṃ.

> 诸生病比丘可服用的药，即熟酥、生酥、油、蜜、糖，接受已可以贮藏最多七天而食用，过此者，应舍弃、为波逸提。

##### 24

_“Māso seso gimhānan”_ ti bhikkhunā vassikasāṭikacīvaraṃ pariyesitabbaṃ, _“addhamāso seso gimhānan”_ ti katvā nivāsetabbaṃ.

> 比丘可以「在热季的最后一个月」寻求雨浴衣，「在热季的最后半个月」做完后穿上。

_“Orena ce māso seso gimhānan”_ ti vassikasāṭikacīvaraṃ pariyeseyya, _“orena ’ddhamāso seso gimhānan”_ ti katvā nivāseyya, nissaggiyaṃ pācittiyaṃ.

> 若「尚未在热季的最后一个月」即寻求雨浴衣，「尚未在热季的最后半个月」即做完后穿上，应舍弃、为波逸提。

##### 25

Yo pana bhikkhu bhikkhussa sāmaṃ cīvaraṃ datvā kupito anattamano acchindeyya vā acchindāpeyya vā, nissaggiyaṃ pācittiyaṃ.

> 若比丘自己把衣给比丘后，瞋恚、不喜，夺回或教人夺回，应舍弃、为波逸提。

##### 26

Yo pana bhikkhu sāmaṃ suttaṃ viññāpetvā tantavāyehi cīvaraṃ vāyāpeyya, nissaggiyaṃ pācittiyaṃ.

> 若比丘自己乞得线后，教织工们织衣，应舍弃、为波逸提。

##### 27

Bhikkhuṃ pan’ eva uddissa aññātako gahapati vā gahapatānī vā tantavāyehi cīvaraṃ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṃ āpajjeyya _“idaṃ kho, āvuso, cīvaraṃ maṃ uddissa viyyati, āyatañ ca karotha, vitthatañ ca, appitañ ca, suvītañ ca, suppavāyitañ ca, suvilekhitañ ca, suvitacchitañ ca karotha, app eva nāma mayam pi āyasmantānaṃ kiñcimattaṃ anupadajjeyyāmā”_ ti.

> 若非亲属的居士或居士女请织工们为指定的比丘织衣，若彼比丘事先未受邀请即前往织工处，对衣提出建议——「贤者！这衣是指定为我而织的，请你们做得长一点，请你们做得宽一点、厚一点，织好点，纺好点，摩平点，梳理好点，也许我们会送些什么给大德们」。

Evañ ca so bhikkhu vatvā kiñcimattaṃ anupadajjeyya, antamaso piṇḍapātamattam pi, nissaggiyaṃ pācittiyaṃ.

> 若彼比丘如是说已送了些东西，即便仅一钵之食，应舍弃、为波逸提。

##### 28

Dasāhānāgataṃ kattika-temāsika-puṇṇamaṃ bhikkhuno pan’ eva accekacīvaraṃ uppajjeyya, accekaṃ maññamānena bhikkhunā paṭiggahetabbaṃ, paṭiggahetvā yāva cīvarakālasamayaṃ nikkhipitabbaṃ. Tato ce uttari nikkhipeyya, nissaggiyaṃ pācittiyaṃ.

> 在迦提迦第三个满月之前十日，若有急施衣给予比丘，知是急施的比丘可以接受，接受已可以保存到衣时。若保存过此者，应舍弃、为波逸提。

##### 29

Upavassaṃ kho pana kattika-puṇṇamaṃ yāni kho pana tāni āraññakāni senāsanāni sāsaṅkasammatāni sappaṭibhayāni, tathārūpesu bhikkhu senāsanesu viharanto ākaṅkhamāno tiṇṇaṃ cīvarānaṃ aññataraṃ cīvaraṃ antaraghare nikkhipeyya.

> 安居至迦提迦满月时，住于被认为危险、恐怖的林野住处的比丘，有意欲的可将三衣中的任一衣保存在村舍内。

Siyā ca tassa bhikkhuno kocid eva paccayo tena cīvarena vippavāsāya, chārattaparamaṃ tena bhikkhunā tena cīvarena vippavasitabbaṃ. Tato ce uttari vippavaseyya, aññatra bhikkhusammutiyā, nissaggiyaṃ pācittiyaṃ.

> 若彼比丘有某因缘而离此衣，彼比丘可离此衣最多六夜。若离衣过此者，除比丘许可，应舍弃、为波逸提。

##### 30

Yo pana bhikkhu jānaṃ saṅghikaṃ lābhaṃ pariṇataṃ attano pariṇāmeyya, nissaggiyaṃ pācittiyaṃ.

> 若比丘明知而将已分配给僧团的利养分配给自己，应舍弃、为波逸提。

<p class="text-center">Pattavaggo tatiyo <small>钵品第三</small></p>

Uddiṭṭhā kho āyasmanto tiṃsa nissaggiyā pācittiyā dhammā.

> 诸大德！已诵三十舍波逸提法。

Tatth’ āyasmante pucchāmi, _kacci ’ttha parisuddhā?_ dutiyam pi pucchāmi, _kacci ’ttha parisuddhā?_ tatiyam pi pucchāmi, _kacci ’ttha parisuddhā?_ Parisuddh’ etth’ āyasmanto, tasmā tuṇhī, evam etaṃ dhārayāmī ti.

> 现在我问诸大德，于此清净否？我再问，于此清净否？我三问，于此清净否？诸大德于此清净，是故默然，是事我如是持。

<p class="text-center">Nissaggiyapācittiyā niṭṭhitā <small>舍波逸提终</small></p>
