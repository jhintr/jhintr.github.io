---
title: 纯波逸提
date: 2017-11-01
draft: false
weight: 105
---

### Suddhapācittiyā <small>纯波逸提</small>

Ime kho pan’ āyasmanto dvenavuti pācittiyā dhammā uddesaṃ āgacchanti.

> 诸大德！再来诵九十二波逸提法。

##### 1

Sampajānamusāvāde, pācittiyaṃ.

> 知而妄语者，为波逸提。

##### 2

Omasavāde, pācittiyaṃ.

> 骂詈语者，为波逸提。

##### 3

Bhikkhupesuññe, pācittiyaṃ.

> 诽谤比丘者，为波逸提。

##### 4

Yo pana bhikkhu anupasampannaṃ padaso dhammaṃ vāceyya, pācittiyaṃ.

> 若比丘教未受具足者逐句诵法，为波逸提。

##### 5

Yo pana bhikkhu anupasampannena uttari-diratta-tirattaṃ sahaseyyaṃ kappeyya, pācittiyaṃ.

> 若比丘与未受具足者同宿过二三夜，为波逸提。

##### 6

Yo pana bhikkhu mātugāmena sahaseyyaṃ kappeyya, pācittiyaṃ.

> 若比丘与女人同宿，为波逸提。

##### 7

Yo pana bhikkhu mātugāmassa uttarichappañcavācāhi dhammaṃ deseyya, aññatra viññunā purisaviggahena, pācittiyaṃ.

> 若比丘对女人说法过五六句，除有智男子，为波逸提。

##### 8

Yo pana bhikkhu anupasampannassa uttarimanussadhammaṃ āroceyya, bhūtasmiṃ, pācittiyaṃ.

> 若比丘对未受具足者宣说上人法，真实者，为波逸提。

##### 9

Yo pana bhikkhu bhikkhussa duṭṭhullaṃ āpattiṃ anupasampannassa āroceyya, aññatra bhikkhusammutiyā, pācittiyaṃ.

> 若比丘对未受具足者宣说比丘的粗重罪，除比丘许可，为波逸提。

##### 10

Yo pana bhikkhu pathaviṃ khaṇeyya vā khaṇāpeyya vā, pācittiyaṃ.

> 若比丘掘地或教人掘地，为波逸提。

<p class="text-center">Musāvādavaggo paṭhamo <small>妄语品第一</small></p>

##### 11

Bhūtagāmapātabyatāya, pācittiyaṃ.

> 毁坏生物者，为波逸提。

##### 12

Aññavādake vihesake, pācittiyaṃ.

> 言他而恼乱者，为波逸提。

##### 13

Ujjhāpanake khiyyanake, pācittiyaṃ.

> 嫌毁而轻贱者，为波逸提。

##### 14

Yo pana bhikkhu saṅghikaṃ mañcaṃ vā pīṭhaṃ vā bhisiṃ vā kocchaṃ vā ajjhokāse santharitvā vā santharāpetvā vā, taṃ pakkamanto n’ eva uddhareyya na uddharāpeyya, anāpucchaṃ vā gaccheyya, pācittiyaṃ.

> 若比丘在露地敷设或教人敷设僧伽的床、椅、床褥、坐褥后，离开时既不收也不教人收，或不问而行，为波逸提。

##### 15

Yo pana bhikkhu saṅghike vihāre seyyaṃ santharitvā vā santharāpetvā vā, taṃ pakkamanto n’ eva uddhareyya na uddharāpeyya, anāpucchaṃ vā gaccheyya, pācittiyaṃ.

> 若比丘在僧伽的精舍内敷设或教人敷设卧具后，离开时既不收也不教人收，或不问而行，为波逸提。

##### 16

Yo pana bhikkhu saṅghike vihāre jānaṃ pubbupagataṃ bhikkhuṃ anupakhajja seyyaṃ kappeyya _“yassa sambādho bhavissati, so pakkamissatī”_ ti, etad eva paccayaṃ karitvā anaññaṃ, pācittiyaṃ.

> 若比丘在僧伽的精舍内明知侵占先到的比丘而止宿——「他若觉得拥挤就会离开」，仅为此因缘作，而非其他，为波逸提。

##### 17

Yo pana bhikkhu bhikkhuṃ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṃ.

> 若比丘瞋恚、不喜而从僧伽的精舍中驱赶或教人驱赶比丘，为波逸提。

##### 18

Yo pana bhikkhu saṅghike vihāre upari-vehāsa-kuṭiyā āhaccapādakaṃ mañcaṃ vā pīṭhaṃ vā abhinisīdeyya vā abhinipajjeyya vā, pācittiyaṃ.

> 若比丘在僧伽的精舍内的阁楼上，或坐或卧于脚可拆卸的床椅上，为波逸提。

##### 19

Mahallakaṃ pana bhikkhunā vihāraṃ kārayamānena yāva dvārakosā aggaḷa-ṭṭhapanāya ālokasandhi-parikammāya dvatticchadanassa pariyāyaṃ appaharite ṭhitena adhiṭṭhātabbaṃ, tato ce uttari appaharite pi ṭhito adhiṭṭhaheyya, pācittiyaṃ.

> 若比丘使人建造大精舍，为安置门闩、准备窗户，直到门边，应站在无草处指示二三层屋盖的方法，若过此者，即便站在无草处指示，为波逸提。

##### 20

Yo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siñceyya vā siñcāpeyya vā, pācittiyaṃ.

> 若比丘明知而将含有生物的水泼或教人泼到草上或土上，为波逸提。

<p class="text-center">Bhūtagāmavaggo dutiyo <small>生物品第二</small></p>

##### 21

Yo pana bhikkhu asammato bhikkhuniyo ovadeyya, pācittiyaṃ.

> 若比丘未经同意即教诫诸比丘尼，为波逸提。

##### 22

Sammato pi ce bhikkhu atthaṅgate sūriye bhikkhuniyo ovadeyya, pācittiyaṃ.

> 即经同意，若比丘在日落后教诫诸比丘尼，为波逸提。

##### 23

Yo pana bhikkhu bhikkhunupassayaṃ upasaṅkamitvā bhikkhuniyo ovadeyya, aññatra samayā, pācittiyaṃ.

> 若比丘前往比丘尼的住所教诫诸比丘尼，除适时，为波逸提。

Tatthāyaṃ samayo, gilānā hoti bhikkhunī, ayaṃ tattha samayo.

> 这里的适时是，比丘尼生病，这是这里的适时。

##### 24

Yo pana bhikkhu evaṃ vadeyya _“āmisahetu therā bhikkhū bhikkhuniyo ovadantī”_ ti, pācittiyaṃ.

> 若比丘如是说——「诸上座比丘为利养故而教诫诸比丘尼」，为波逸提。

##### 25

Yo pana bhikkhu aññātikāya bhikkhuniyā cīvaraṃ dadeyya, aññatra pārivattakā, pācittiyaṃ.

> 若比丘给予非亲属的比丘尼衣，除交换，为波逸提。

##### 26

Yo pana bhikkhu aññātikāya bhikkhuniyā cīvaraṃ sibbeyya vā sibbāpeyya vā, pācittiyaṃ.

> 若比丘为非亲属的比丘尼缝或教人缝衣，为波逸提。

##### 27

Yo pana bhikkhu bhikkhuniyā saddhiṃ saṃvidhāya ekaddhānamaggaṃ paṭipajjeyya, antamaso gāmantaram pi, aññatra samayā, pācittiyaṃ.

> 若比丘与比丘尼相约而行于同一道路，乃至仅至邻村，除适时，为波逸提。

Tatthāyaṃ samayo, satthagamanīyo hoti maggo sāsaṅkasammato sappaṭibhayo, ayaṃ tattha samayo.

> 这里的适时是，道路为商旅所行，被认为有危险、有恐怖，这是这里的适时。

##### 28

Yo pana bhikkhu bhikkhuniyā saddhiṃ saṃvidhāya ekaṃ nāvaṃ abhiruheyya uddhaṃ-gāminiṃ vā adho-gāminiṃ vā, aññatra tiriyaṃ taraṇāya, pācittiyaṃ.

> 若比丘与比丘尼相约而登同一条船去上游或下游，除横渡，为波逸提。

##### 29

Yo pana bhikkhu jānaṃ bhikkhuniparipācitaṃ piṇḍapātaṃ bhuñjeyya, aññatra pubbe gihisamārambhā, pācittiyaṃ.

> 若比丘明知而食用由比丘尼斡旋而得的饮食，除非先前在家人已准备，为波逸提。

##### 30

Yo pana bhikkhu bhikkhuniyā saddhiṃ eko ekāya raho nisajjaṃ kappeyya, pācittiyaṃ.

> 若比丘隐密地与比丘尼一对一而坐，为波逸提。

<p class="text-center">Ovādavaggo tatiyo <small>教诫品第三</small></p>

##### 31

Agilānena bhikkhunā eko āvasathapiṇḍo bhuñjitabbo, tato ce uttari bhuñjeyya, pācittiyaṃ.

> 无病比丘可以食用一次施处食，若食用过此者，为波逸提。

##### 32

Gaṇabhojane, aññatra samayā, pācittiyaṃ.

> 别众食者，除适时，为波逸提。

Tatthāyaṃ samayo, gilānasamayo, cīvaradānasamayo, cīvarakārasamayo, addhānagamanasamayo, nāvābhiruhanasamayo, mahāsamayo, samaṇabhattasamayo, ayaṃ tattha samayo.

> 这里的适时是，病时，施衣时，作衣时，旅行时，乘船时，大众会时，沙门食时，这是这里的适时。

##### 33

Paramparabhojane, aññatra samayā, pācittiyaṃ.

> 辗转食者，除适时，为波逸提。

Tatthāyaṃ samayo, gilānasamayo, cīvaradānasamayo, cīvarakārasamayo, ayaṃ tattha samayo.

> 这里的适时是，病时，施衣时，作衣时，这是这里的适时。

##### 34

Bhikkhuṃ pan’ eva kulaṃ upagataṃ pūvehi vā manthehi vā abhihaṭṭhuṃ pavāreyya, ākaṅkhamānena bhikkhunā dvattipattapūrā paṭiggahetabbā, tato ce uttari paṭiggaṇheyya, pācittiyaṃ.

> 若拿饼或干粮来邀请前往俗家的比丘，有意欲的比丘可以接受二三钵，若接受过此者，为波逸提。

Dvattipattapūre paṭiggahetvā tato nīharitvā bhikkhūhi saddhiṃ saṃvibhajitabbaṃ, ayaṃ tattha sāmīci.

> 接受二三钵后，应从彼处带回与诸比丘分享，这是这里的规则。

##### 35

Yo pana bhikkhu bhuttāvī pavārito anatirittaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘已足食而吃或食非余食的硬食或软食，为波逸提。

##### 36

Yo pana bhikkhu bhikkhuṃ bhuttāviṃ pavāritaṃ anatirittena khādanīyena vā bhojanīyena vā abhihaṭṭhuṃ pavāreyya _“handa bhikkhu khāda vā bhuñja vā”_ ti jānaṃ āsādanāpekkho, bhuttasmiṃ, pācittiyaṃ.

> 若比丘拿非余食的硬食或软食来邀请已足食的比丘——「哎，比丘！请吃，请食」，明知而期望攻击，已食用者，为波逸提。

##### 37

Yo pana bhikkhu vikāle khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘在非时或吃硬食、或食软食，为波逸提。

##### 38

Yo pana bhikkhu sannidhikārakaṃ khādanīyaṃ vā bhojanīyaṃ vā khādeyya vā bhuñjeyya vā, pācittiyaṃ.

> 若比丘吃或食贮藏的硬食或软食，为波逸提。

##### 39

Yāni kho pana tāni paṇītabhojanāni, seyyath’ idaṃ, sappi, navanītaṃ, telaṃ, madhu, phāṇitaṃ, maccho, maṃsaṃ, khīraṃ, dadhi.

> 凡诸上等食物，即熟酥、生酥、油、蜜、糖、鱼、肉、乳、酪。

Yo pana bhikkhu evarūpāni paṇītabhojanāni agilāno attano atthāya viññāpetvā bhuñjeyya, pācittiyaṃ.

> 若比丘无病，为自己的义利乞得此种上等食物而食用，为波逸提。

##### 40

Yo pana bhikkhu adinnaṃ mukhadvāraṃ āhāraṃ āhareyya, aññatra udaka-dantaponā, pācittiyaṃ.

> 若比丘把未给予的食物送入口中，除水及牙具，为波逸提。

<p class="text-center">Bhojanavaggo catuttho <small>食物品第四</small></p>

##### 41

Yo pana bhikkhu acelakassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyya, pācittiyaṃ.

> 若比丘从自己手中给予裸行者、男游行者、女游行者硬食或软食，为波逸提。

##### 42

Yo pana bhikkhu bhikkhuṃ _“eh’ āvuso, gāmaṃ vā nigamaṃ vā piṇḍāya pavisissāmā”_ ti tassa dāpetvā vā adāpetvā vā uyyojeyya _“gacchāvuso, na me tayā saddhiṃ kathā vā nisajjā vā phāsu hoti, ekakassa me kathā vā nisajjā vā phāsu hotī”_ ti, etad eva paccayaṃ karitvā anaññaṃ, pācittiyaṃ.

> 若比丘对比丘（说）——「来吧，贤者！我们入村或镇去乞食」，教人给予或未教人给予彼已即驱赶——「去吧，贤者！和你一起或说或坐于我不乐，于我独自或说或坐则安乐」，仅为此因缘作，而非其他，为波逸提。

##### 43

Yo pana bhikkhu sabhojane kule anupakhajja nisajjaṃ kappeyya, pācittiyaṃ.

> 若比丘侵占有食之家而坐，为波逸提。

##### 44

Yo pana bhikkhu mātugāmena saddhiṃ raho paṭicchanne āsane nisajjaṃ kappeyya, pācittiyaṃ.

> 若比丘隐密地与女人在覆蔽的坐处而坐，为波逸提。

##### 45

Yo pana bhikkhu mātugāmena saddhiṃ eko ekāya raho nisajjaṃ kappeyya, pācittiyaṃ.

> 若比丘隐密地与女人一对一而坐，为波逸提。

##### 46

Yo pana bhikkhu nimantito sabhatto samāno santaṃ bhikkhuṃ anāpucchā purebhattaṃ vā pacchābhattaṃ vā kulesu cārittaṃ āpajjeyya, aññatra samayā, pācittiyaṃ.

> 若比丘已受邀请而有食，不问在场的比丘即在食前或食后交际于俗家间，除适时，为波逸提。

Tatthāyaṃ samayo, cīvaradānasamayo, cīvarakārasamayo, ayaṃ tattha samayo.

> 这里的适时是，施衣时，作衣时，这是这里的适时。

##### 47

Agilānena bhikkhunā catumāsa-ppaccaya-pavāraṇā sāditabbā, aññatra punapavāraṇāya, aññatra niccapavāraṇāya, tato ce uttari sādiyeyya, pācittiyaṃ.

> 无病比丘可以受用四个月资具的邀请，除再邀请，除常邀请，若受用过此者，为波逸提。

##### 48

Yo pana bhikkhu uyyuttaṃ senaṃ dassanāya gaccheyya, aññatra tathārūpappaccayā, pācittiyaṃ.

> 若比丘前往观看列队的军队，除适当的因缘，为波逸提。

##### 49

Siyā ca tassa bhikkhuno kocid eva paccayo senaṃ gamanāya, dirattatirattaṃ tena bhikkhunā senāya vasitabbaṃ, tato ce uttari vaseyya, pācittiyaṃ.

> 若比丘有某因缘前往军队，彼比丘可以在军队中住二三夜，若住过此者，为波逸提。

##### 50

Dirattatirattaṃ ce bhikkhu senāya vasamāno uyyodhikaṃ vā balaggaṃ vā senābyūhaṃ vā anīkadassanaṃ vā gaccheyya, pācittiyaṃ.

> 若比丘在军队中住二三夜，前往演习、或将军、或列阵、或阅兵，为波逸提。

<p class="text-center">Acelakavaggo pañcamo <small>裸行者品第五</small></p>

##### 51

Surā-meraya-pāne, pācittiyaṃ.

> 饮谷酒、果酒者，为波逸提。

##### 52

Aṅguli-patodake, pācittiyaṃ.

> 以指戳者，为波逸提。

##### 53

Udake hasadhamme, pācittiyaṃ.

> 水中嬉戏者，为波逸提。

##### 54

Anādariye, pācittiyaṃ.

> 不恭敬者，为波逸提。

##### 55

Yo pana bhikkhu bhikkhuṃ bhiṃsāpeyya, pācittiyaṃ.

> 若比丘恐吓比丘，为波逸提。

##### 56

Yo pana bhikkhu agilāno visibbanāpekkho jotiṃ samādaheyya vā samādahāpeyya vā, aññatra tathārūpappaccayā, pācittiyaṃ.

> 若比丘无病而期望取暖，燃火或教人燃火，除适当的因缘，为波逸提。

##### 57

Yo pana bhikkhu orena ’ddhamāsaṃ nahāyeyya, aññatra samayā, pācittiyaṃ.

> 若比丘尚未半月即洗澡，除适时，为波逸提。

Tatthāyaṃ samayo, _“diyaḍḍho māso seso gimhānan”_ ti _“vassānassa paṭhamo māso”_ iccete aḍḍhateyyamāsā uṇhasamayo, pariḷāhasamayo, gilānasamayo, kammasamayo, addhānagamanasamayo, vātavuṭṭhisamayo, ayaṃ tattha samayo.

> 这里的适时是，「热季的最后一个半月」、「雨季的第一个月」等两个半月为热时，烧时，病时，作业时，旅行时，风雨时，这是这里的适时。

##### 58

Navaṃ pana bhikkhunā cīvaralābhena tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ ādātabbaṃ, nīlaṃ vā kaddamaṃ vā kāḷasāmaṃ vā.

> 比丘获得的新衣，应取三种坏色中的任一种坏色，青色、泥色或黑褐色。

Anādā ce bhikkhu tiṇṇaṃ dubbaṇṇakaraṇānaṃ aññataraṃ dubbaṇṇakaraṇaṃ navaṃ cīvaraṃ paribhuñjeyya, pācittiyaṃ.

> 若比丘未取三种坏色中的任一种坏色而穿用新衣，为波逸提。

##### 59

Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā appaccuddhāraṇaṃ paribhuñjeyya, pācittiyaṃ.

> 若比丘自己把衣分配给比丘、比丘尼、式叉摩那、沙弥或沙弥尼后，未经舍弃即穿用，为波逸提。

##### 60

Yo pana bhikkhu bhikkhussa pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidheyya vā apanidhāpeyya vā, antamaso hasāpekkho pi, pācittiyaṃ.

> 若比丘藏匿或教人藏匿比丘的钵、衣、坐具、针筒或腰带，乃至仅为嬉戏，为波逸提。

<p class="text-center">Surāpānavaggo chaṭṭho <small>饮谷酒品第六</small></p>

##### 61

Yo pana bhikkhu sañcicca pāṇaṃ jīvitā voropeyya, pācittiyaṃ.

> 若比丘故意夺去生物之命，为波逸提。

##### 62

Yo pana bhikkhu jānaṃ sappāṇakaṃ udakaṃ paribhuñjeyya, pācittiyaṃ.

> 若比丘明知而服用有生物的水，为波逸提。

##### 63

Yo pana bhikkhu jānaṃ yathādhammaṃ nihatādhikaraṇaṃ punakammāya ukkoṭeyya, pācittiyaṃ.

> 若比丘明知而为再次羯磨重开如法裁决的诤论，为波逸提。

##### 64

Yo pana bhikkhu bhikkhussa jānaṃ duṭṭhullaṃ āpattiṃ paṭicchādeyya, pācittiyaṃ.

> 若比丘明知而覆藏比丘的粗重罪，为波逸提。

##### 65

Yo pana bhikkhu jānaṃ ūnavīsativassaṃ puggalaṃ upasampādeyya, so ca puggalo anupasampanno, te ca bhikkhū gārayhā, idaṃ tasmiṃ pācittiyaṃ.

> 若比丘明知而为未满二十岁的人授具足戒，则此人未受具足，而彼等诸比丘应呵，这于此为波逸提。

##### 66

Yo pana bhikkhu jānaṃ theyyasatthena saddhiṃ saṃvidhāya ekaddhānamaggaṃ paṭipajjeyya, antamaso gāmantaram pi, pācittiyaṃ.

> 若比丘明知而与盗贼商队相约而行于同一道路，乃至仅至邻村，为波逸提。

##### 67

Yo pana bhikkhu mātugāmena saddhiṃ saṃvidhāya ekaddhānamaggaṃ paṭipajjeyya, antamaso gāmantaram pi, pācittiyaṃ.

> 若比丘与女人相约而行于同一道路，乃至仅至邻村，为波逸提。

##### 68

Yo pana bhikkhu evaṃ vadeyya _“tathāhaṃ Bhagavatā dhammaṃ desitaṃ ājānāmi, yathā ye ’me antarāyikā dhammā vuttā Bhagavatā, te paṭisevato nālaṃ antarāyāyā”_ ti.

> 若比丘如是说——「我如是知世尊所说之法，即世尊所说的这些障碍法，从事于彼不足为碍」。

So bhikkhu bhikkhūhi evam assa vacanīyo _“mā ’yasmā evaṃ avaca, mā Bhagavantaṃ abbhācikkhi, na hi sādhu Bhagavato abbhakkhānaṃ, na hi Bhagavā evaṃ vadeyya, anekapariyāyen’ āvuso antarāyikā dhammā antarāyikā vuttā Bhagavatā, alañ ca pana te paṭisevato antarāyāyā”_ ti.

> 诸比丘应如是告彼比丘——「大德！莫作此说，莫谤世尊，诽谤世尊实在不善，世尊实在不会如此说。贤者！世尊以多种方法说障碍法为障碍，从事于彼适足为碍」。

Evañ ca so bhikkhu bhikkhūhi vuccamāno tath’ eva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya, yāvatatiyañ ce samanubhāsiyamāno taṃ paṭinissajjeyya, icc-etaṃ kusalaṃ, no ce paṭinissajjeyya, pācittiyaṃ.

> 诸比丘如是告已，彼比丘若仍如是执取，诸比丘应三次劝告彼比丘使舍弃之，若经三次劝告而舍弃之，如此甚好，若不舍弃，为波逸提。

##### 69

Yo pana bhikkhu jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena saddhiṃ sambhuñjeyya vā, saṃvaseyya vā, saha vā seyyaṃ kappeyya, pācittiyaṃ.

> 若比丘明知而与如是说且未随法作、未舍弃此见的比丘同吃、同住或同宿，为波逸提。

##### 70

Samaṇuddeso pi ce evaṃ vadeyya _“tathāhaṃ Bhagavatā dhammaṃ desitaṃ ājānāmi, yathā ye ’me antarāyikā dhammā vuttā Bhagavatā, te paṭisevato nālaṃ antarāyāyā”_ ti.

> 若沙弥也如是说——「我如是知世尊所说之法，即世尊所说的这些障碍法，从事于彼不足为碍」。

So samaṇuddeso bhikkhūhi evam assa vacanīyo _“mā ’vuso samaṇuddesa evaṃ avaca, mā Bhagavantaṃ abbhācikkhi, na hi sādhu Bhagavato abbhakkhānaṃ, na hi Bhagavā evaṃ vadeyya, anekapariyāyen’ āvuso samaṇuddesa antarāyikā dhammā antarāyikā vuttā Bhagavatā, alañ ca pana te paṭisevato antarāyāyā”_ ti.

> 诸比丘应如是告彼沙弥——「贤者沙弥！莫作此说，莫谤世尊，诽谤世尊实在不善，世尊实在不会如此说。贤者沙弥！世尊以多种方法说障碍法为障碍，从事于彼适足为碍」。

Evañ ca so samaṇuddeso bhikkhūhi vuccamāno tath’ eva paggaṇheyya, so samaṇuddeso bhikkhūhi evam assa vacanīyo _“ajjatagge te, āvuso samaṇuddesa na c’ eva so Bhagavā satthā apadisitabbo, yam pi ca ’ññe samaṇuddesā labhanti bhikkhūhi saddhiṃ dirattatirattaṃ sahaseyyaṃ, sāpi te na ’tthi, cara pi re, vinassā”_ ti.

> 诸比丘如是告已，彼沙弥若仍如是执取，诸比丘应如是告彼沙弥——「贤者沙弥！今后你不可称世尊为师，其他的沙弥能与诸比丘同宿二三夜，你不可以，哎，走吧，消失吧」。

Yo pana bhikkhu jānaṃ tathānāsitaṃ samaṇuddesaṃ upalāpeyya vā, upaṭṭhāpeyya vā, sambhuñjeyya vā, saha vā seyyaṃ kappeyya, pācittiyaṃ.

> 若比丘明知而与如是灭摈的沙弥谈论，或令侍奉，或同吃、同宿，为波逸提。

<p class="text-center">Sappāṇakavaggo sattamo <small>有生物品第七</small></p>

##### 71

Yo pana bhikkhu bhikkhūhi sahadhammikaṃ vuccamāno evaṃ vadeyya _“na tāvāhaṃ, āvuso, etasmiṃ sikkhāpade sikkhissāmi, yāva na aññaṃ bhikkhuṃ byattaṃ vinayadharaṃ paripucchāmī”_ ti, pācittiyaṃ.

> 若比丘经诸比丘如法而告，如是说——「贤者！直到我遍问另一有能的持律比丘前，我将不学此学处」，为波逸提。

Sikkhamānena, bhikkhave, bhikkhunā aññātabbaṃ paripucchitabbaṃ paripañhitabbaṃ, ayaṃ tattha sāmīci.

> 诸比丘！为学的比丘应了知、应遍问、应遍审，这是这里的规则。

##### 72

Yo pana bhikkhu pātimokkhe uddissamāne evaṃ vadeyya _“kiṃ pan’ imehi khuddānukhuddakehi sikkhāpadehi uddiṭṭhehi, yāvad eva kukkuccāya vihesāya vilekhāya saṃvattantī”_ ti, sikkhāpadavivaṇṇake, pācittiyaṃ.

> 若比丘在诵波罗提木叉时如是说——「为何要诵这些小随小学处，它们只会引起恶作、恼害、混乱」，诽谤学处者，为波逸提。

##### 73

Yo pana bhikkhu anvaddhamāsaṃ pātimokkhe uddissamāne evaṃ vadeyya _“idān’ eva kho ahaṃ jānāmi, ayam pi kira dhammo suttāgato suttapariyāpanno anvaddhamāsaṃ uddesaṃ āgacchatī”_ ti.

> 若比丘在每半月诵波罗提木叉时如是说——「现在我才知道，这法实为经之所来、经之所属，每半月来诵」。

Tañ ce bhikkhuṃ aññe bhikkhū jāneyyuṃ _nisinnapubbaṃ iminā bhikkhunā dvattikkhattuṃ pātimokkhe uddissamāne, ko pana vādo bhiyyo_.

> 若其他诸比丘知道彼比丘——「此比丘在诵波罗提木叉时已坐过二三次，为何还要再说」。

Na ca tassa bhikkhuno aññāṇakena mutti atthi, yañ ca tattha āpattiṃ āpanno, tañ ca yathādhammo kāretabbo, uttari ca ’ssa moho āropetabbo _“tassa te, āvuso, alābhā, tassa te dulladdhaṃ, yaṃ tvaṃ pātimokkhe uddissamānena na sādhukaṃ aṭṭhiṃ katvā manasi karosī”_ ti, idaṃ tasmiṃ mohanake pācittiyaṃ.

> 彼比丘不得以无知而开脱，于此已犯之罪应如法对待，更应指责其愚痴——「贤者！这对你无利，这对你无得，你在诵波罗提木叉时未善用心、作意」，这于彼愚痴之人为波逸提。

##### 74

Yo pana bhikkhu bhikkhussa kupito anattamano pahāraṃ dadeyya, pācittiyaṃ.

> 若比丘瞋恚、不喜而打比丘，为波逸提。

##### 75

Yo pana bhikkhu bhikkhussa kupito anattamano talasattikaṃ uggireyya, pācittiyaṃ.

> 若比丘瞋恚、不喜而对比丘举手作打，为波逸提。

##### 76

Yo pana bhikkhu bhikkhuṃ amūlakena saṅghādisesena anuddhaṃseyya, pācittiyaṃ.

> 若比丘以无根据的僧残诽谤比丘，为波逸提。

##### 77

Yo pana bhikkhu bhikkhussa sañcicca kukkuccaṃ upadaheyya _“iti ’ssa muhuttam pi aphāsu bhavissatī”_ ti, etad eva paccayaṃ karitvā anaññaṃ, pācittiyaṃ.

> 若比丘故意导致比丘恶作——「如此他将有片刻的不安」，仅为此因缘作，而非其他，为波逸提。

##### 78

Yo pana bhikkhu bhikkhūnaṃ bhaṇḍanajātānaṃ kalahajātānaṃ vivādāpannānaṃ upassutiṃ tiṭṭheyya _“yaṃ ime bhaṇissanti, taṃ sossāmī”_ ti, etad eva paccayaṃ karitvā anaññaṃ, pācittiyaṃ.

> 若比丘驻足窃听发生争吵、发生不和、从事诤论的比丘们——「我要听听他们说的」，仅为此因缘作，而非其他，为波逸提。

##### 79

Yo pana bhikkhu dhammikānaṃ kammānaṃ chandaṃ datvā pacchā khīyanadhammaṃ āpajjeyya, pācittiyaṃ.

> 若比丘对如法的羯磨给欲已，之后又生不平，为波逸提。

##### 80

Yo pana bhikkhu saṅghe vinicchayakathāya vattamānāya chandaṃ adatvā uṭṭhāyāsanā pakkameyya, pācittiyaṃ.

> 若比丘在僧伽作裁决时，不给欲即从坐起而离开，为波逸提。

##### 81

Yo pana bhikkhu samaggena saṅghena cīvaraṃ datvā pacchā khīyanadhammaṃ āpajjeyya _“yathāsanthutaṃ bhikkhū saṅghikaṃ lābhaṃ pariṇāmentī”_ ti, pācittiyaṃ.

> 若比丘给与和合的僧团衣已，之后又生不平——「诸比丘随亲疏地分配僧团的利养」，为波逸提。

##### 82

Yo pana bhikkhu jānaṃ saṅghikaṃ lābhaṃ pariṇataṃ puggalassa pariṇāmeyya, pācittiyaṃ.

> 若比丘明知而将已分配给僧团的利养分配给个人，为波逸提。

<p class="text-center">Sahadhammikavaggo aṭṭhamo <small>如法品第八</small></p>

##### 83

Yo pana bhikkhu rañño khattiyassa muddhābhisittassa anikkhantarājake aniggataratanake pubbe appaṭisaṃvidito indakhīlaṃ atikkāmeyya, pācittiyaṃ.

> 若比丘之前未告知而越过已灌顶的刹帝利王的门槛，而王未离开、宝未出来者，为波逸提。

##### 84

Yo pana bhikkhu ratanaṃ vā ratanasammataṃ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṃ.

> 若比丘捉持或教人捉持宝或类似宝者，除自园或自住处，为波逸提。

Ratanaṃ vā pana bhikkhunā ratanasammataṃ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṃ _“yassa bhavissati, so harissatī”_ ti, ayaṃ tattha sāmīci.

> 比丘在自园或自住处捉持或教人捉持宝或类似宝者后，应保存——「物主将会拿去」，这是这里的规则。

##### 85

Yo pana bhikkhu santaṃ bhikkhuṃ anāpucchā vikāle gāmaṃ paviseyya, aññatra tathārūpā accāyikā karaṇīyā, pācittiyaṃ.

> 若比丘不问在场的比丘，于非时入村，除有非常之事应作，为波逸提。

##### 86

Yo pana bhikkhu aṭṭhimayaṃ vā dantamayaṃ vā visāṇamayaṃ vā sūcigharaṃ kārāpeyya, bhedanakaṃ pācittiyaṃ.

> 若比丘教人做骨制、牙制、角制的针筒，应打碎、为波逸提。

##### 87

Navaṃ pana bhikkhunā mañcaṃ vā pīṭhaṃ vā kārayamānena aṭṭhaṅgulapādakaṃ kāretabbaṃ sugataṅgulena, aññatra heṭṭhimāya aṭaniyā, taṃ atikkāmayato, chedanakaṃ pācittiyaṃ.

> 比丘教人做新的床或椅，应做八善逝指高的脚，除底部框架，过此者，应截断、为波逸提。

##### 88

Yo pana bhikkhu mañcaṃ vā pīṭhaṃ vā tūlonaddhaṃ kārāpeyya, uddālanakaṃ pācittiyaṃ.

> 若比丘教人做覆以棉花的床或椅，应破坏、为波逸提。

##### 89

Nisīdanaṃ pana bhikkhunā kārayamānena pamāṇikaṃ kāretabbaṃ, tatr’ idaṃ pamāṇaṃ, dīghaso dve vidatthiyo sugatavidatthiyā, tiriyaṃ diyaḍḍhaṃ, dasā vidatthi, taṃ atikkāmayato, chedanakaṃ pācittiyaṃ.

> 比丘教人做坐具，应按量做，其量为长二张善逝张手、宽一张半、缘一张手，过此者，应截断、为波逸提。

##### 90

Kaṇḍuppaṭicchādiṃ pana bhikkhunā kārayamānena pamāṇikā kāretabbā, tatr’ idaṃ pamāṇaṃ, dīghaso catasso vidatthiyo sugatavidatthiyā, tiriyaṃ dve vidatthiyo, taṃ atikkāmayato, chedanakaṃ pācittiyaṃ.

> 比丘教人做覆疮衣，应按量做，其量为长四张善逝张手、宽二张手，过此者，应截断、为波逸提。

##### 91

Vassikasāṭikaṃ pana bhikkhunā kārayamānena pamāṇikā kāretabbā, tatr’ idaṃ pamāṇaṃ, dīghaso cha vidatthiyo sugatavidatthiyā, tiriyaṃ aḍḍhateyyā, taṃ atikkāmayato, chedanakaṃ pācittiyaṃ.

> 比丘教人做雨浴衣，应按量做，其量为长六张善逝张手、宽二张半，过此者，应截断、为波逸提。

##### 92

Yo pana bhikkhu sugatacīvarappamāṇaṃ cīvaraṃ kārāpeyya, atirekaṃ vā, chedanakaṃ pācittiyaṃ.

> 若比丘教人做善逝衣量之衣或过此者，应截断、为波逸提。

Tatr’ idaṃ Sugatassa sugatacīvarappamāṇaṃ, dīghaso nava vidatthiyo sugatavidatthiyā, tiriyaṃ cha vidatthiyo, idaṃ Sugatassa sugatacīvarappamāṇan ti.

> 善逝的善逝衣量为长九张善逝张手、宽六张手，这是善逝的善逝衣量。

<p class="text-center">Ratanavaggo navamo <small>宝品第九</small></p>

Uddiṭṭhā kho āyasmanto dvenavuti pācittiyā dhammā.

> 诸大德！已诵九十二波逸提法。

Tatth’ āyasmante pucchāmi, _kacci ’ttha parisuddhā?_ dutiyam pi pucchāmi, _kacci ’ttha parisuddhā?_ tatiyam pi pucchāmi, _kacci ’ttha parisuddhā?_ Parisuddh’ etth’ āyasmanto, tasmā tuṇhī, evam etaṃ dhārayāmī ti.

> 现在我问诸大德，于此清净否？我再问，于此清净否？我三问，于此清净否？诸大德于此清净，是故默然，是事我如是持。

<p class="text-center">Pācittiyā niṭṭhitā <small>波逸提终</small></p>
