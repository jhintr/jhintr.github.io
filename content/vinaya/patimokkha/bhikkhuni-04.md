---
title: 舍波逸提
date: 2018-05-05
draft: false
weight: 203
---

### Nissaggiyapācittiyā <small>舍波逸提</small>

Ime kho panāyyāyo tiṃsa nissaggiyā pācittiyā dhammā uddesaṃ āgacchanti.

> 诸大德！再来诵三十舍波逸提法。

##### 1

Yā pana bhikkhunī pattasannicayaṃ kareyya, nissaggiyaṃ pācittiyaṃ.

> 若比丘尼储存钵，应舍弃、为波逸提。

##### 2

Yā pana bhikkhunī akālacīvaraṃ _“kālacīvaran”_ ti adhiṭṭhahitvā bhājāpeyya, nissaggiyaṃ pācittiyaṃ.

> 若比丘尼将非时衣决意为时衣后教人分施，应舍弃、为波逸提。

##### 3

Yā pana bhikkhunī bhikkhuniyā saddhiṃ cīvaraṃ parivattetvā, sā pacchā evaṃ vadeyya _“handāyye tuyhaṃ cīvaraṃ, āhara m’ etaṃ cīvaraṃ. yaṃ tuyhaṃ tuyham ev’ etaṃ, yaṃ mayhaṃ mayham ev’ etaṃ, āhara m’ etaṃ cīvaraṃ, sakaṃ paccāharā”_ ti acchindeyya vā acchindāpeyya vā, nissaggiyaṃ pācittiyaṃ.

> 若比丘尼与比丘尼交换衣已，后来如是说——「哎，尊者！你的衣，请把这衣给我。你的是你的，我的是我的，请把这衣给我，取回自己的」，夺回或教人夺回，应舍弃、为波逸提。

##### 4

Yā pana bhikkhunī aññaṃ viññāpetvā aññaṃ viññāpeyya, nissaggiyaṃ pācittiyaṃ.

> 若比丘尼乞求某物后再乞求某物，应舍弃、为波逸提。

##### 5

Yā pana bhikkhunī aññaṃ cetāpetvā aññaṃ cetāpeyya, nissaggiyaṃ pācittiyaṃ.

> 若比丘尼换取某物后再换取某物，应舍弃、为波逸提。

##### 6

Yā pana bhikkhunī aññadatthikena parikkhārena aññuddisikena saṅghikena aññaṃ cetāpeyya, nissaggiyaṃ pācittiyaṃ.

> 若比丘尼以某指定为僧团的用于某目的的资具换取另一物，应舍弃、为波逸提。

##### 7

Yā pana bhikkhunī aññadatthikena parikkhārena aññuddisikena saṅghikena saññācikena aññaṃ cetāpeyya, nissaggiyaṃ pācittiyaṃ.

> 若比丘尼自行乞求以某指定为僧团的用于某目的的资具换取另一物，应舍弃、为波逸提。

##### 8

Yā pana bhikkhunī aññadatthikena parikkhārena aññuddisikena mahājanikena aññaṃ cetāpeyya, nissaggiyaṃ pācittiyaṃ.

> 若比丘尼以某指定为团体的用于某目的的资具换取另一物，应舍弃、为波逸提。

##### 9

Yā pana bhikkhunī aññadatthikena parikkhārena aññuddisikena mahājanikena saññācikena aññaṃ cetāpeyya, nissaggiyaṃ pācittiyaṃ.

> 若比丘尼自行乞求以某指定为团体的用于某目的的资具换取另一物，应舍弃、为波逸提。

##### 10

Yā pana bhikkhunī aññadatthikena parikkhārena aññuddisikena puggalikena saññācikena aññaṃ cetāpeyya, nissaggiyaṃ pācittiyaṃ.

> 若比丘尼自行乞求以某指定为个人的用于某目的的资具换取另一物，应舍弃、为波逸提。

<p class="text-center">Pattavaggo paṭhamo <small>钵品第一</small></p>

##### 11

Garupāvuraṇaṃ pana bhikkhuniyā cetāpentiyā catukkaṃsaparamaṃ cetāpetabbaṃ. Tato ce uttari cetāpeyya, nissaggiyaṃ pācittiyaṃ.

> 比丘尼换取重外衣时，可最多以四康萨换取。若交换过此者，应舍弃、为波逸提。

##### 12

Lahupāvuraṇaṃ pana bhikkhuniyā cetāpentiyā aḍḍhateyyakaṃsaparamaṃ cetāpetabbaṃ. Tato ce uttari cetāpeyya, nissaggiyaṃ pācittiyaṃ.

> 比丘尼换取轻外衣时，可最多以二个半康萨换取。若交换过此者，应舍弃、为波逸提。

##### 13

Niṭṭhitacīvarasmiṃ bhikkhuniyā ubbhatasmiṃ kathine, dasāhaparamaṃ atirekacīvaraṃ dhāretabbaṃ, taṃ atikkāmentiyā, nissaggiyaṃ pācittiyaṃ.

> 当比丘尼作衣已竟、迦𫄨那已出，多余的衣最多可持有十天，过此者，应舍弃、为波逸提。<q>参见[比丘舍波逸提一](../bhikkhu-05/#1)</q>

##### 14

Niṭṭhitacīvarasmiṃ bhikkhuniyā ubbhatasmiṃ kathine, ekarattam pi ce bhikkhunī ticīvarena vippavaseyya, aññatra bhikkhunisammutiyā, nissaggiyaṃ pācittiyaṃ.

> 当比丘尼作衣已竟、迦𫄨那已出，若比丘尼即使一夜离三衣而住，除比丘尼许可，应舍弃、为波逸提。<q>参见[比丘舍波逸提二](../bhikkhu-05/#2)</q>

##### 15

Niṭṭhitacīvarasmiṃ bhikkhuniyā ubbhatasmiṃ kathine, bhikkhuniyā pan’ eva akālacīvaraṃ uppajjeyya, ākaṅkhamānāya bhikkhuniyā paṭiggahetabbaṃ, paṭiggahetvā khippam eva kāretabbaṃ.

> 当比丘尼作衣已竟、迦𫄨那已出，若有非时衣给与比丘尼，有意欲的比丘尼可以接受，接受后应尽快完成。

No ca ’ssa pāripūri, māsaparamaṃ tāya bhikkhuniyā taṃ cīvaraṃ nikkhipitabbaṃ, ūnassa pāripūriyā satiyā paccāsāya. Tato ce uttari nikkhipeyya, satiyā pi paccāsāya, nissaggiyaṃ pācittiyaṃ.

> 若不足者，在存有补全不足的期望下，彼比丘尼可保存此衣最多一月。若保存过此者，即使是存有期望，应舍弃、为波逸提。<q>参见[比丘舍波逸提三](../bhikkhu-05/#3)</q>

##### 16

Yā pana bhikkhunī aññātakaṃ gahapatiṃ vā gahapatāniṃ vā cīvaraṃ viññāpeyya, aññatra samayā, nissaggiyaṃ pācittiyaṃ.

> 若比丘尼向非亲属的居士或居士女乞衣，除适时，应舍弃、为波逸提。

Tatthāyaṃ samayo, acchinnacīvarā vā hoti bhikkhunī, naṭṭhacīvarā vā, ayaṃ tattha samayo.

> 这里的适时是，比丘尼的衣遭夺或丢失，这是这里的适时。<q>参见[比丘舍波逸提六](../bhikkhu-05/#6)</q>

##### 17

Tañ ce aññātako gahapati vā gahapatānī vā bahūhi cīvarehi abhihaṭṭhuṃ pavāreyya, santar-uttara-paramaṃ tāya bhikkhuniyā tato cīvaraṃ sāditabbaṃ. Tato ce uttari sādiyeyya, nissaggiyaṃ pācittiyaṃ.

> 若非亲属的居士或居士女拿很多衣来邀请她，彼比丘尼最多可从中受用下衣与上衣。若受用过此者，应舍弃、为波逸提。<q>参见[比丘舍波逸提七](../bhikkhu-05/#7)</q>

##### 18

Bhikkhuniṃ pan’ eva uddissa aññātakassa gahapatissa vā gahapatāniyā vā cīvaracetāpannaṃ upakkhaṭaṃ hoti _“iminā cīvaracetāpannena cīvaraṃ cetāpetvā, itthannāmaṃ bhikkhuniṃ cīvarena acchādessāmī”_ ti.

> 有非亲属的居士或居士女为指定的比丘尼准备衣资——「用这衣资换取衣后，我要把衣给某位比丘尼穿」。

Tatra ce sā bhikkhunī pubbe appavāritā upasaṅkamitvā cīvare vikappaṃ āpajjeyya _“sādhu vata maṃ āyasmā, iminā cīvaracetāpannena evarūpaṃ vā evarūpaṃ vā cīvaraṃ cetāpetvā acchādehī”_ ti, kalyāṇakamyataṃ upādāya, nissaggiyaṃ pācittiyaṃ.

> 若彼比丘尼事先未受邀请即前往那里，对衣提出建议——「善哉，大德！请用这衣资换取这般这般的衣而给我穿」，为了希求好者，应舍弃、为波逸提。<q>参见[比丘舍波逸提八](../bhikkhu-05/#8)</q>

##### 19

Bhikkhuniṃ pan’ eva uddissa ubhinnaṃ aññātakānaṃ gahapatīnaṃ vā gahapatānīnaṃ vā paccekacīvaracetāpannāni upakkhaṭāni honti _“imehi mayaṃ paccekacīvaracetāpannehi paccekacīvarāni cetāpetvā, itthannāmaṃ bhikkhuniṃ cīvarehi acchādessāmā”_ ti.

> 有两个非亲属的居士或居士女为指定的比丘尼准备各自的衣资——「用这些各自的衣资换取各自的衣后，我们要把两件衣给某位比丘尼穿」。

Tatra ce sā bhikkhūnī pubbe appavāritā upasaṅkamitvā cīvare vikappaṃ āpajjeyya _“sādhu vata maṃ āyasmanto, imehi paccekacīvaracetāpannehi evarūpaṃ vā evarūpaṃ vā cīvaraṃ cetāpetvā acchādetha, ubho va santā ekenā”_ ti, kalyāṇakamyataṃ upādāya, nissaggiyaṃ pācittiyaṃ.

> 若彼比丘尼事先未受邀请即前往那里，对衣提出建议——「善哉，诸大德！请你们用这些各自的衣资换取这般这般的衣而给我穿，合二为一」，为了希求好者，应舍弃、为波逸提。<q>参见[比丘舍波逸提九](../bhikkhu-05/#9)</q>

##### 20

Bhikkhuniṃ pan’ eva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṃ pahiṇeyya _“iminā cīvaracetāpannena cīvaraṃ cetāpetvā, itthannāmaṃ bhikkhuniṃ cīvarena acchādehī”_ ti.

> 若国王、或王臣、或婆罗门、或居士经由使者送衣资给指定的比丘尼——「用这衣资换取衣后，请把衣给某位比丘尼穿」。

So ce dūto taṃ bhikkhuniṃ upasaṅkamitvā evaṃ vadeyya _“idaṃ kho, ayye, ayyaṃ uddissa cīvaracetāpannaṃ ābhataṃ, paṭiggaṇhātāyyā cīvaracetāpannan”_ ti. Tāya bhikkhuniyā so dūto evam assa vacanīyo _“na kho mayaṃ, āvuso, cīvaracetāpannaṃ paṭiggaṇhāma, cīvarañ ca kho mayaṃ paṭiggaṇhāma kālena kappiyan”_ ti.

> 若彼使者前往彼比丘尼处如是说——「尊者！这衣资是带给指定的大德的，请大德接受衣资。」彼比丘尼应如是对彼使者说——「贤者！我们不能接受衣资，然而我们适时地接受适当的衣。」

So ce dūto taṃ bhikkhuniṃ evaṃ vadeyya _“atthi panāyyāya koci veyyāvaccakaro”_ ti. Cīvaratthikāya, bhikkhave, bhikkhuniyā veyyāvaccakaro niddisitabbo ārāmiko vā upāsako vā _“eso kho, āvuso, bhikkhunīnaṃ veyyāvaccakaro”_ ti.

> 若彼使者对彼比丘尼如是说——「有哪位是大德的执事人？」诸比丘！欲求衣的比丘尼应指示园人或优婆塞为执事人——「贤者！这位是比丘尼们的执事人。」

So ce dūto taṃ veyyāvaccakaraṃ saññāpetvā taṃ bhikkhuniṃ upasaṅkamitvā evaṃ vadeyya _“yaṃ kho, ayye, ayyā veyyāvaccakaraṃ niddisi, saññatto so mayā, upasaṅkamatāyyā kālena, cīvarena taṃ acchādessatī”_ ti.

> 若彼使者知会彼执事人已，前往彼比丘尼处如是说——「尊者！我已知会大德所指示的那位执事人了，请大德适时前往，他将把衣给您。」

Cīvaratthikāya, bhikkhave, bhikkhuniyā veyyāvaccakaro upasaṅkamitvā dvattikkhattuṃ codetabbo sāretabbo _“attho me, āvuso, cīvarenā”_ ti, dvattikkhattuṃ codayamānā sārayamānā taṃ cīvaraṃ abhinipphādeyya, icc-etaṃ kusalaṃ.

> 诸比丘！欲求衣的比丘尼可以二、三次地前往执事人处敦促、提醒——「贤者！我需要衣」，若经二、三次地敦促、提醒而得到衣，如此甚好。

No ce abhinipphādeyya, catukkhattuṃ pañcakkhattuṃ chakkhattuparamaṃ tuṇhībhūtāya uddissa ṭhātabbaṃ, catukkhattuṃ pañcakkhattuṃ chakkhattuparamaṃ tuṇhībhūtā uddissa tiṭṭhamānā taṃ cīvaraṃ abhinipphādeyya, icc-etaṃ kusalaṃ. Tato ce uttari vāyamamānā taṃ cīvaraṃ abhinipphādeyya, nissaggiyaṃ pācittiyaṃ.

> 若未得到，可以四次、五次、最多六次为此默然而立，若经四次、五次、最多六次为此默然而立而得到衣，如此甚好。若经更多的努力而得到衣，应舍弃、为波逸提。

No ce abhinipphādeyya, yat’ assā cīvaracetāpannaṃ ābhataṃ, tattha sāmaṃ vā gantabbaṃ, dūto vā pāhetabbo _“yaṃ kho tumhe āyasmanto bhikkhuniṃ uddissa cīvaracetāpannaṃ pahiṇittha, na taṃ tassā bhikkhuniyā kiñci atthaṃ anubhoti, yuñjant’ āyasmanto sakaṃ, mā vo sakaṃ vinassā”_ ti, ayaṃ tattha sāmīci.

> 若未得到，应自己去或派使者到为他带来衣资之处——「诸大德！你们已送给指定的比丘尼的衣资，彼比丘尼未获得其任何利益，请诸大德自己努力，莫失去你们自己的」，这是这里的规则。<q>参见[比丘舍波逸提十](../bhikkhu-05/#10)</q>

<p class="text-center">Cīvaravaggo dutiyo <small>衣品第二</small></p>

##### 21

Yā pana bhikkhunī jātarūparajataṃ uggaṇheyya vā uggaṇhāpeyya vā upanikkhittaṃ vā sādiyeyya, nissaggiyaṃ pācittiyaṃ.

> 若比丘尼捉持金银，或教人捉持，或受用放置者，应舍弃、为波逸提。<q>参见[比丘舍波逸提十八](../bhikkhu-05/#18)</q>

##### 22

Yā pana bhikkhunī nānappakārakaṃ rūpiyasaṃvohāraṃ samāpajjeyya, nissaggiyaṃ pācittiyaṃ.

> 若比丘尼从事种种金钱交易，应舍弃、为波逸提。<q>参见[比丘舍波逸提十九](../bhikkhu-05/#19)</q>

##### 23

Yā pana bhikkhunī nānappakārakaṃ kayavikkayaṃ samāpajjeyya, nissaggiyaṃ pācittiyaṃ.

> 若比丘尼从事种种买卖，应舍弃、为波逸提。<q>参见[比丘舍波逸提二十](../bhikkhu-05/#20)</q>

##### 24

Yā pana bhikkhunī ūnapañcabandhanena pattena aññaṃ navaṃ pattaṃ cetāpeyya, nissaggiyaṃ pācittiyaṃ.

> 若比丘尼以少于五个补缀的钵换取另一新钵，应舍弃、为波逸提。

Tāya bhikkhuniyā so patto bhikkhuniparisāya nissajjitabbo, yo ca tassā bhikkhuniparisāya pattapariyanto, so tassā bhikkhuniyā padātabbo _“ayaṃ te bhikkhuni patto yāva bhedanāya dhāretabbo”_ ti, ayaṃ tattha sāmīci.

> 彼比丘尼应在比丘尼众中舍弃该钵，比丘尼众的最后一个钵即应给予彼比丘尼——「比丘尼！这是你的钵，要用到破了为止」，这是这里的规则。<q>参见[比丘舍波逸提二十二](../bhikkhu-05/#22)</q>

##### 25

Yāni kho pana tāni gilānānaṃ bhikkhunīnaṃ paṭisāyanīyāni bhesajjāni, seyyath’ idaṃ, sappi navanītaṃ telaṃ madhu phāṇitaṃ, tāni paṭiggahetvā sattāhaparamaṃ sannidhikārakaṃ paribhuñjitabbāni, taṃ atikkāmentiyā, nissaggiyaṃ pācittiyaṃ.

> 诸生病比丘尼可服用的药，即熟酥、生酥、油、蜜、糖，接受已可以贮藏最多七天而食用，过此者，应舍弃、为波逸提。<q>参见[比丘舍波逸提二十三](../bhikkhu-05/#23)</q>

##### 26

Yā pana bhikkhunī bhikkhuniyā sāmaṃ cīvaraṃ datvā kupitā anattamanā acchindeyya vā acchindāpeyya vā, nissaggiyaṃ pācittiyaṃ.

> 若比丘尼自己把衣给比丘尼后，瞋恚、不喜，夺回或教人夺回，应舍弃、为波逸提。<q>参见[比丘舍波逸提二十五](../bhikkhu-05/#25)</q>

##### 27

Yā pana bhikkhunī sāmaṃ suttaṃ viññāpetvā tantavāyehi cīvaraṃ vāyāpeyya, nissaggiyaṃ pācittiyaṃ.

> 若比丘尼自己乞得线后，教织工们织衣，应舍弃、为波逸提。<q>参见[比丘舍波逸提二十六](../bhikkhu-05/#26)</q>

##### 28

Bhikkhuniṃ pan’ eva uddissa aññātako gahapati vā gahapatānī vā tantavāyehi cīvaraṃ vāyāpeyya, tatra ce sā bhikkhunī pubbe appavāritā tantavāye upasaṅkamitvā cīvare vikappaṃ āpajjeyya _“idaṃ kho, āvuso, cīvaraṃ maṃ uddissa viyyati, āyatañ ca karotha, vitthatañ ca, appitañ ca, suvītañ ca, suppavāyitañ ca, suvilekhitañ ca, suvitacchitañ ca karotha, app eva nāma mayam pi āyasmantānaṃ kiñcimattaṃ anupadajjeyyāmā”_ ti.

> 若非亲属的居士或居士女请织工们为指定的比丘尼织衣，若彼比丘尼事先未受邀请即前往织工处，对衣提出建议——「贤者！这衣是指定为我而织的，请你们做得长一点，请你们做得宽一点、厚一点，织好点，纺好点，摩平点，梳理好点，也许我们会送些什么给大德们」。

Evañ ca sā bhikkhunī vatvā kiñcimattaṃ anupadajjeyya, antamaso piṇḍapātamattam pi, nissaggiyaṃ pācittiyaṃ.

> 若彼比丘尼如是说已送了些东西，即便仅一钵之食，应舍弃、为波逸提。<q>参见[比丘舍波逸提二十七](../bhikkhu-05/#27)</q>

##### 29

Dasāhānāgataṃ kattika-temāsika-puṇṇamaṃ bhikkhuniyā pan’ eva accekacīvaraṃ uppajjeyya, accekaṃ maññamānāya bhikkhuniyā paṭiggahetabbaṃ, paṭiggahetvā yāva cīvarakālasamayaṃ nikkhipitabbaṃ. Tato ce uttari nikkhipeyya, nissaggiyaṃ pācittiyaṃ.

> 在迦提迦第三个满月之前十日，若有急施衣给予比丘尼，知是急施的比丘尼可以接受，接受已可以保存到衣时。若保存过此者，应舍弃、为波逸提。<q>参见[比丘舍波逸提二十八](../bhikkhu-05/#28)</q>

##### 30

Yā pana bhikkhunī jānaṃ saṅghikaṃ lābhaṃ pariṇataṃ attano pariṇāmeyya, nissaggiyaṃ pācittiyaṃ.

> 若比丘尼明知而将已分配给僧团的利养分配给自己，应舍弃、为波逸提。<q>参见[比丘舍波逸提三十](../bhikkhu-05/#30)</q>

<p class="text-center">Jātarūpavaggo tatiyo <small>金品第三</small></p>

Uddiṭṭhā kho ayyāyo tiṃsa nissaggiyā pācittiyā dhammā.

> 诸大德！已诵三十舍波逸提法。

Tatthāyyāyo pucchāmi, _kacci ’ttha parisuddhā?_ dutiyam pi pucchāmi, _kacci ’ttha parisuddhā?_ tatiyam pi pucchāmi, _kacci ’ttha parisuddhā?_ Parisuddh’ etthāyyāyo, tasmā tuṇhī, evam etaṃ dhārayāmī ti.

> 现在我问诸大德，于此清净否？我再问，于此清净否？我三问，于此清净否？诸大德于此清净，是故默然，是事我如是持。

<p class="text-center">Nissaggiyapācittiyā niṭṭhitā <small>舍波逸提终</small></p>
